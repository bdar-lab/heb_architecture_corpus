המכון 1^710^1 הלאומי 0^1(^111)5
לחקר
הבנייה £ז1)8117א!
מיסודם של1>16>חט€0
משרד הבינוי והשיכון 80051110	א10ז00מז0085 קס ¥?דו$ו118א
הטכניון • מכון טכנולוגי לישראל ׳60880100! 06 01£זזד85ו £1/58ו • 08(16088 הפקולטה להנדסה אזרחית	וי״ס זס
6017-90
ייצור של בטון מתפלט: הנחיות לייצור ולביצוע של משטחים מישוריים
פרוס׳ א. בנטור
מלווים: אינג, י. לוין, אינג׳ ד. שטרנברג
בהזמנת משרד הבינוי והשיכון הזמנה מס, 2/18760/90
,־803131	^6 1992 0 1^18ז7קס6
§03813}1 1)33 301103־003811 0£ 111118117^ 301־181 1110
.1131£3 ,1)7131110 ,1311011)701111 31031נןס0701<£ 1)33 011־808031 700113103 1110 ^33
אייר תשנ״ב
חיפה
מאי 1992
תוכן מענימימ
עמוד
1.	כללי.................................................................... 1
2.	מבנה וחרכב חבטון........................................................ 3
3.	הכנת משטח הבטון והתשתית................................................. 5
4.	ייצור וערבול הבטון...................................................... 6
5.	יישום הבטון בשטח........................................................ ר
1.	כללי
הריצוף הקונבנציונלי בבניינים מחווה את אחד מצווארי הבקבוק בפעילות הגימור בבנייה, ולאור החשיבות בזרוז קצב הבנייה גבר העניין בשיטות ריצוף חלופיות המבוססות על גימור הריצפה בחיפויים דקים משטיחים או מחומרים פלסטיים (פי.וי.סי וכדי). גימור בשיטות אלה מחייב התייחסות לשתי בעיות חשובות. האחת היא תכנון מערכת הריצפה כך שתעמוד בדרישות האקוסטיות המקובלות מריצפה קונבנציונאלית אשר בה מתקבל הבידוד האקוסטי באמצעות שכבת החול. בריצוף דק, אשר מיושם ללא שכבת חול נדרשים אמצעים חלופיים ותכנון שונה של המערכת, ופיתרונות לכך ניתנים במדריך אשר הוצא לאחרונה במכון הלאומי לחקר הבגיי^1/
הבעייה השנייה המחייבת התייחסות היא יצירת משטח קשיח, מפולס וחלק, אשר עליו אפשר להדביק באופן ישיר ובפשטות את הריצוף הדק. למטרה זו נהוג להגדיר דרישה למישוריות בצורה שסטיות מהמישור למרחקים של 3 מ' לא תעלינה על 3 מ״מ.
ניתן להשיג רמות אלה של מישוריות באמצעות תערובות מסחריות של "מדה" מתפלסת מעצמה. תערובות אלה מבוססות על חומרים צמנטיים או פולימריים, והן מתאימות ליישום של שכבות בעובי של עד כ-15 מ״מ. חומרים אלה אינם עונים בהרבה מקרים לדרישות בארץ, וזאת משום שגימור הבטון הרגיל בתקרות הינו ברמה של כ-20 מ״מ כל 3 מטר, ועל כן פילוסו וקבלת משטח מישורי עליו מחיבת יישום של שכבות שעוביין יכול להגיע לכ-50 מ״מ. שכבות של בטון בעובי כזה עם רמת מישוריות משופרת נדרשות גם בשיטות בנייה המבוססת על תקרה מפלטות דרוכות חלולות הידועות גם בשם המסחרי "ספנקריט", כאשר שכבה מזוינת בעובי 50 מ״מ ("טופינג") משמשת גם למטרה קונסטרוקטיבית וגם למטרות של יישום ריצוף, כאשר שטח הפנים שלה מעובד לרמת מישוריות גבוהה.
מתוך האמור לעיל, מסתבר שבתנאי הארץ נדרשות שכבות בטון בעובי של עד כ-50 מ״מ עם גימור מישורי, והפתרונות של "מדות" מתפלסות, המיועדות לעוביים קטנים בהרבה אינם תמיד מתאימים. הטכנולוגיה המקובלת היום בארץ להשגת דרישות אלה מבוססת על יישום של בטון רגיל (ב-20 או ב-30, לפי הצורך) בעל סומך של כ-100 מ״מ, "חיתוכו" באמצעות מערכת של שבלונות וסרגלים מתאימים להשגת מישוריות, והחלקתו לאחר מכן באמצעות מחלק סיבובי מכני ("הליקופטר") לקבלת משטח חלק בעל שטח פנים צפוף. טכנולוגיה זו הינה מצד אחד עתירת עבודת ידיים ודורשת עבודה פיזית קשה (יישום ו"חיתוך" הבטון) ומצד שני מחייבת הסתמכות על קבוצות מקצועיות לביצוע עבודות החלקה ("הליקופטר"), כאשר עבודות ההחלקה נדרשות לעיתים תכופות לביצוע בשעות לא מקובלות (שעות לילה או לפנות בוקר),
(1) י. קלר "הנחיות לדרישות האיכות האקוסטית לחיפויי ריצוף", המכון הלאומי לחקר הבנייה 1991.
- 2 -
כאשר הבטון מתחיל להתקשר. הקשיים הללו, והתלות בקבוצה מקצועית, אשר לא תמיד תהיה זמינה, בעיקר בתקופות לחץ של היקפי בנייה גדולים, הביאו למסקנה שיש צורך בפיתוח פתרונות חלופיים, אשר לפי הצורך ניתן יהיה להפעילם ללא תלות בעבודה של קבוצה מקצועית הנדרשת לפעולה בשעות עבודה לא מקובלות. מעבר לכך, יהיה פתרון חלופי זה בלתי תלוי במידת האפשר בעבודה פיסית קשה במיוחד.
{2)
פתרון מסוג זה פותח לאחרונה במכון הלאומי לחקר הבנייה, והוא מבוסס על תערובות מבטון דליל במיוחד, המוגדר כבטון מתפלס מעצמו. לבטון זה תכונות זרימה משופרות המאפשרות קבלת משטח מישורי וחלק, עם עבודת ידיים מינימלית. בטון זה מצטיין בכך שתכונות הזרימה המשופרות מושגות ע"י שילוב של מוספים מתאימים, (כמתואר בפרק 2) ולא ע״י תוספת מים, ועל כן התערובת מתפלסת ללא בעיות לוואי של הפרשת מים, העלולה לגרום להיווצרות שטח פנים חלש. על כן ניתן לפלס ולהחליק את פני הבטון ללא צורך בעבודת החלקה במחלק סיבובי (פעולת ההחלקה ב"הליקופטר" שתוארה קודם לכן נועדה בין השאר לצופף את פני הבטון ולסגור את הנקבוביות הגבוהה שנוצרת עקב הפרשת המים המתקבלת בבטון רגיל). בנוסף על כך בבטונים מסוג זה ניתן להשיג בקלות חוזקים של ב-20 וב-30, ועל כן הם יכולים לשמש למטרות הקונסטרוקטיביות כפי שנדרש למשל בשכבת החיפוי ("טופינג") על גבי תקרות חלולות דרוכות ("ספנקריט").
בטונים מסוג זה, יכולים לשמש לכן כבסיס לטכנולוגיה שיכולה להחליף את השיטה המקובלת המבוססת על בטון רגיל בתוספת החלקה במחלק סיבובי ("הליקופטר"). במקרה זה שיטת העבודה היא פשוטה ואין צורך בציוד מיוחד או בשעות עבודה לא מקובלות. את הבטון הרגיל ניתן לייצר בכל מפעל של בטון מובא ולהובילו בערבלים ניידים רגילים. אין צורך בהשקעה באמצעי ייצור אשר אינם קיימים היום במשק. מבחינה כלכלית, עלות הבטון המתפלס למ״ק אחד, היא ב-100 עד 150 ש״ח גבוהה בהשוואה לבטון רגיל. משמעות הדבר היא תוספת בעלות חומרים בשעור של כ- 5 -7 ש"ח/מ״ר, כאשר מנגד יש את החיסכון בעבודה ואת היתרון שבפשטות הביצוע. בהתאם לשיקולים כלכליים וטכנולוגיים מתאימים, ניתן להפעיל שיטה זו באותם מקרים שבהם יש לה יתרון בולט, כמו למשל בתקופות אשר בהן לא ניתן להשיג קבוצות מקצועיות להחלקה במחלק סיבובי ("הליקופטר") או באותם מקרים שבהם נדרשת יישום של השכבה בשטחים מוגבלים בין קירות, אשר שם ההפעלה של מחלק סיבובי מכני הינה קשה ומסובכת.
במסמך הנוכחי ניתן תאור מפורט של השיטה הזאת לייצור משטחי בטון חלקים, תוך התייחסות מפורטת להנחיות לייצור הבטון וליישומו בשטח. מסמך זה מבוסס על מחקר שבוצע במכון הלאומי לחקר הבנייה במימון משרד הבינוי והשיכון י / ועל ניסיונות שדה שבוצעו בשלב השני של המחקר במהלך שנת 1991. ניסיונות אלה בוצעו גם הם בסיוע של
(2) מ. פוטרמן, א. בנטור, "רצפות יצוקות - פיתוח ואיפיון רצפות מתפלסות מעצמן", המכון הלאומי לחקר הבנייה, 1990.
- 3 -
משרד הבינוי והשיכון ותוך שיתוף פעולה הדוק עם חברות לבטון מובא, בעיקר חברת רדימיקס (חברת פיוניר סייעה בשלבי המחקר המוקדמים) ספקיות מיקרוסיליקה (מחצבת בית אלפא), וספקיות מוספים (בעיקר חברת שירותי בינוי) אשר גילו עניין רב בסיוע לבחינה של יישום השיטה בקנה מידה מלא.
בפרק 2 במסמך זה ניתן תאור של מבנה והרכב הבטון, ובפרקים 3, 4 ו־5 ניתנות ההנחיות לייצור וערבול הבטון, הכנת המשטח לפני היציקה ויישום הבטון באתר.
2.	מבגת ומרכב הבטע
תאור מפורט של מבנה והרכב הבטון והעבודה המחקרית שהיתה כרוכה בפיתוחו ניתנים בדו"ח שבמקור 2. העיקרון לייצור הבטון בעל התכונות המיוחדות מבוסס על שילוב של מיקרוסיליקה ומוסף על פלסטי, עם מרכיבי בטון רגילים (צמנט ואגרגטים). גרגירי המיקרוסיליקה הם חומר פוצולני פעיל בעל מבנה פיזיקלי בצורת כדורים עגולים וחלקים. כאשר חלקיקים אלה מפוזרים היטב בין מרכיבי המערכת (צמנט ואגרגטים) כפי שרואים בצורה סכמטית בציור 1, הם פועלים כ"מיסבים", המאפשרים למרכיבי המערכת המוצקים (צמנט ואגרגטים) לנוע בצורה חופשית אחד ביחס לשני. בצורה כזאת מתקבלת תערובת בעלת תכונות זרימה משופרות. את הפיזור משיגים ע״י ערבול ממושך וע״י תוספת גדולה יחסית של מוסף על פלסטי.
תכונות הזרימה המתקבלות בצורה זו דומות לאלה המושגות ע״י תוספות גדולות של מים לתערובת, אך ללא תופעות הלוואי השליליות המלוות את הגדלת תכולת המים, שהן גידול בהפרשת המים והקטנה בחוזק. בצורה זו ניתן לכן לקבל תערובת בעלת כושר זרימה ופילוס מעולה, עם חוזק המגיע לרמה של ב-30 ויותר. בנוסף על כך, מאחר והפרשת המים היא מינימלית, הרי שטח הפנים העליון של הבטון הינו חזק וצפוף ואינו דורש פעולת ציפוף מיוחדת להקטנת הנקבים המתקבלים על שטח הפנים כתוצאה מהפרשת המים בבטון רגיל.
טווח הרכבים המאפשרים להשיג את התכונות הדרושות מבחינת הזרימה, ולקבל חוזקים מסדר גודל המתאים לבטון ב-20 או ב-30 ניתנים בטבלה 1. עקומי דרוג טיפוסיים של האגרגטים ניתנים בציור 2.
- 4 -
ציור 1: תיאור סכמטי של גרגירי מיקרוסיליקה המפוזרים בין חלקיקי הצמנט
אחוז משתייר , סכומי
ציור 2: עקומי דירוג טיפוסיים של חול מודרג וחול המשמשים לייצור בטון מתפלס מעצמו
- 5 -
טבלה 1; הרכב של בטונים מתפלסים (משקל למ״ק בטון טרי)
ק”ג/מ״ק	1100 - 1000	חול מודרג*
ק״ג/מ״ק	700 - 600	חול**
ק”ג/מ״ק	350	צמנט***
ק”ג/מ״ק	40	מיקרוסיליקה****
ק״ג/מ״ק	180	מים
ק”ג/מ״ק	10.5	מוסף על פלסטי***** 		־___	
* ספרת גרגרים בתחום 4.30-4.10. התכולה הנמוכה יותר בטווח הנ״ל הינה עבור ספרת גרגירים גדולה יותר.
** ספרת גרגירים של 1.70.
*** צ.פ. 30 או צ.פ. 25. ההבדל ביניהם יתן רמות חוזק שונות, אך לא ישנה באופן משמעותי את תכונות הזרימה.
**** מיקרוסיל או שווה ערך. עדיף חומר בעל משקל מרחבי בערימה שבין 500 ל-700 ק"ג/מ״ק.
***** המוסף העל פלסטי יהיה מהסוגים המשופרים יותר מבחינת הקניית תכונות זרימה, כגון 1)11כ1ס16ש 2000 או סופר 201 מתוצרת מוני את עזי בע״מ, או שווה ערך.
את ההרכבים הניתנים בטבלה 1 יש להתאים לאגרטים ולצמנט ע״י שינויים קלים, וזאת ע״י ביצוע ניסויי תערובת במעבדה מוסמכת.
3.	מבגת משטח מבטו( והתשתית
3.1	את המשטח המיועד ליציקה יש לחלק לשדות של עד כ-30 מ״ר כל אחד. ההפרדות בין השדות הם ע״י סרגלים מפולסים. לצורך פילוס מדוייק של הבטון וקבלת משטח מישורי ניתן לנקוט בשני אמצעי בקרה:	•
א.	פיזור נקודות גובה מפולסות במירווחים של כ-2 מי, אשר ישמשו כהנחייה לפועל המפזר את הבטון.
ב.	מעבר עם סרגל אלומיניום הנשען על הפסים הצידיים המפולסים, התוחמים את השדות.
3.2	את הסרגלים שבשפות המשטח יש לאטום היטב, כדי למנוע חלחול של הבטון הדליל החוצה ויצירת פגמים ושקעים בסמוך לשפות.
3.3	הרכב הבטון שבטבלה 1 מבוסס על גרגיר מירבי של כ-5 מ״מ. לכן, עובי המשטח בנקודה הנמוכה ביותר צריך להיות לפחות 15 מ״מ, כדי למנוע הערמות של גרגירים באזורים הנמוכים.
- 6 -
3.4	את הבטון המתפלס ניתן ליישם על תשתיות שונות בהתאם לדרישות ולתכנון:
3.4.1	יישום על גבי משטח בטון קשוי. במקרה זה יש לנקות את פני הבטון ולהביאו למצב רווי יבש פנים, ע״י השקייה של פני השטח והסרת עודף המים. יש להבטיח שעל פני הבטון אין היקוות של מים באזור כלשהו, וזאת משום שמים חופשיים על פני השטח יוצפו אל פני הבטון המתפלס ויפגעו ברמת הפילוס שלו ובטיב שטח הפנים העליון.
3.4.2	ניתן ליישם את הבטון המתפלס על פני בטון טרי רגיל. במקרה זה יש להבטיח שיישום הבטון המתפלס הוא רק לאחר שאבד הברק על פני הבטון הטרי בשכבה התחתונה, דהיינו שנסתיים תהליך הפרשת המים שבו, ואין היקוות של מים על שטח פניו. בשיטה זו מתקבלת תקרה מקשית עם הדבקה מצויינת.
פרק הזמן שבין שתי היציקות יכול לנוע בין 3 ל-6 שעות, בתלות בתנאי מזג האויר ובהרכב הבטון בשכבה התחתונה (בעיקר הסומך שלו ותכולת המעכב).
3.4.3	ניתן ליישם את הבטון המתפלס על גבי חומר פלסטי מוקצף (המשמש כשכבת הפרדה אקוסטית) לצורך קבלת רצפה צפה.
3.4.4	אם נדרשת הפרדה מלאה בין שכבת הבטון המתפלס ושכבת התשתית שמתחתה, ניתן ליישם את הבטון המתפלס על גבי יריעה מחומר פלסטי.
3.5	לפי הצורך, ניתן לייצר באמצעות הבטון המתפלס שכבה של בטון מזויין. למטרה זו יש להניח את הזיון ולמקם אותו לפני היציקה. ביציקה עצמה, אין צורך בציפוף מיוחד מסביב למוטות הזיון.
4.	ייצור ועירבול מבטון	____________ . ___________________
ס
4.1	מכניסים לערבל 3/ מכמות המים, את האגרגט, החול והמיקרוסיליקה, ומערבלים במשך כדקה.
4.2	מוסיפים את הצמנט והמוסף העל פלסטי ומערבלים עד לקבלת תערובת בסומך שניתן להגדירו כ"מתפלס מעצמו".
4.3	יש לתת את הדעת על כך שנדרש זמן ערבול מינימלי ממושך יותר (בהשוואה לבטון רגיל) כדי לקבל את הסומך המוגדר כ"מתפלס מעצמו". ניתן להבחין שבדקות הראשונות של העירבול התערובת יבשה יחסית, ורק בשלב מסויים של העירבול משתפרות בבת אחת תכונות הזרימה, ומתקבל הסומך המתפלס מעצמו. מעבר חריף זה, מתערובת יבשה יחסית לתערובת נזילה, מתקבל כאשר הושג ערבוב יעיל, דהיינו גרגירי המיקרוסיליקה פוזרו באופן אחיד בין גרגרי הצמנט והאגרגטים, כמתואר בצורה סכמטית בציור 1.
4.4	מאחר והבטון דליל מאד רצוי לא למלא את הערבל הנייד עד לקיבולתו המלאה, מחשש שחומר ישפך בעליות. רצוי לכן להקטין את נפח הבטון יחסית לקיבולת המלאה בכ-^1 עד 1 מ״ק בטון.
- 1 -
5.	יישום הבטון בשסא
5.1	לאחר הגעת הערבל הנייד לאתר, יש לדאוג לערבול נוסף במשך 7 דקות, במהירות ערבול, וזאת כדי להבטיח פיזור מושלם ככל האפשר של גרגירי המיקרוסיליקה בבטון.
5.2	ניתן לווסת את כמות המים באתר, בתוספת של עד כ-10 ליטר למ״ק בטון, כך שתתקבל שכבה דקה של ברק על פני הבטון המעידה על עודף קטן של מים. עודף קטן זה, נותן תערובת בעלת הפרשת מים מעטה, המאפשרת קבלת גימור חלק לגמרי של הבטון היצוק.
5.3	את הבטון יש ליישם באמצעות משאבה. שפיכה חופשית באמצעות שוקת או מערכת שקתות לא תאפשר יישום ופיזור אחיד של הבטון, ועקב כך לא ניתן יהיה לקבל משטח ברמת פילוס גבוהה.
עדיף השימוש במשאבת "מיקו" המאפשרת טלטול והכוונה נוחים יותר של צינור המשאבה ע״י המפעיל המפזר את הבטון. למשאבה זו יתרון מיוחד כאשר מדובר ביציקה של הבטון בחללים סגורים. השימוש במשאבת בטון רגילה אפשרי, ויש לו יתרון רק ביציקה של משטחים פתוחים, לא מקורים.
5.4	יש להדגיש שתכונות הזרימה של הבטון, למרות היותו מוגדר כ"מתפלס מעצמו" אינן כשל נוזל אידיאלי, ומשמעות הדבר שיש להקפיד על פיזורו הנכון במשטח, תוך התייחסות לנקודות ציון מתאימות כדי לוודא את פילוסו. לכן, יידרש פיזורו באמצעות משאבה, כאשר הפועל המחזיק בצינור המשאבה מפזר את הבטון תוך כדי התקדמות איטית הלוך וחזור לרוחב השדה (ציור 3), עד שבכל נקודה ונקודה מגיע הבטון לגובה הנדרש.
5.5	להשגת הגובה הנדרש ניתן לנקוט בשני אמצעים, כמתואר בסעיף 3.1. וכמפורט להלן:__ - בקרה שהבטון שנוצק מגיע לנקודות הגובה שפוזרו לאורך המשטח. ניתן לשפר את הפילוס ע״י מעבר מהיר עם מתקן מיוחד של גלגלת (”רולר") או אמצעי דומה, כמתואר בציור 4.
- במקביל להתקדמות הפועל המפזר את הבטון מצינור המשאבה לרוחב המשטח, מתקדמים מאחוריו שני פועלים עם סרגל אלומיניום שרוחבו כרוחב המשטח, והמונח על גבי השבלונות, ליישור פני הבטון. תהליך זה דומה באופיו ל"חיתוך" המקובל ביישום קונבנציונלי של בטון למשטחים, אך הוא מתנהל הרבה יותר מהר והרבה יותר בקלות (כמעט ללא מאמץ פיסי) הודות לתכונות הזרימה המשופרות של הבטון.
שיטה אחרונה זו המבוססת על מעבר סרגל מאפשרת השגת רמת פילוס גבוהה ביותר, העומדת בתחום של 3 מ"מ± כל 3 מטר, ומאפשרת קבלת שטח פנים אשר על פניו ניתן ליישם באופן ישיר שטיחים וחיפוי מחומר פלסטי. השיטה הראשונה, המבוססת על פילוס בהתייחס לנקודות גובה המפוזרות במשטח נותנת רמת פילוס פחות טובה והיא מתאימה בעיקר למשטחים תעשיתיים כאשר בהם אין נדרשת רמת גימור כה גבוהה. במקרה זה, תדרש עבודה נוספת, של שפכטל או טיפול מקומי ב"דיסק" כדי להכין את פני הבטון ליישום של שטיח או חיפוי מחומר פלסטי כנדרש במבני מגורים או משרדים.
־ 8 ־
ציור 3: שפיכת הבטון המתפלס מצינור המשאבה
ציור 4: החלקה מקומית של פני הבטון הטרי באמצעות מתקן מיוחד של גלגלת ("רולר")
- 9 -
5.6	הבטון המתפלס מעצמו רגיש יותר לסדיקה פלסטית בהשוואה לבטון רגיל• לכן, יש להקפיד על אשפרה מתאימה מייד לאחר היציקה.