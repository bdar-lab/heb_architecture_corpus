עדכון ההנחיות לתכן מבנים מבטון מזוין בת"י 413 (תכן עמידות מבנים ברעידות אדמה) לקראת העברתם לת"י 466 -חוקת הבטון
תקציר
מטרת עבודה זו היא להציע פרק בחוקת הבטון המהווה הנחיות לתכן מבני בטון מזוין לרעידות אדמה. לפי נושאה ובהיקפה העבודה אמורה להיות דומה לפרק על תכן מבני בטון (5) בתקן האירופי לתכן מבנים לרעידות אדמה – 7]EN8] ולפרק 21 בחוקת הבטון האמריקאית – 318 ACI [6] בליווי תקן אמריקאי אחר 5] ASCE7].
בין ההוראות לתכן מבני בטון מזוין המצויות היום בתקן 413 [1]לבין הומר אשר אמור להיכלל במסמך דומה היום קיים פער של כמעט דור – למעלה מ 20 שנה. מאחר והידע בעולם התקדם, דרישות רבות השתנו (ובעיקר הוחמרו בשל ההבנה הטובה יותר של המתרחש בעת רעידת אדמה) ועל כן העידכון הנוכחי הכרחי.
בעת סיום כתיבת מסמך זה עובר שלבי אישור אחרונים תיקון מספר 3 לת"י 413 [4] המשנה באופן משמעות את חישוב הכוח אשר בגינו יתוכנן מבנה לרעידות אדמה ("התשומה" כפי שזה מכונה בגוף הדו"ח). השנוי בא כתוצאה מהבנה טובה יותר של השילוב בין עוצמת הרעידה לבין אופי הקרקע ולבין תכונות מסוימות של המבנה, כגון משיכות, עליהן אפשר להשפיע ועל ידי כך "להתערב" אם אפשר לקרוא לזה כך, בצורת ואופי תגובת המבנה. בעוצמת הרעידה אי אפשר להתערב, בתרומת הקרקע בהתאם לאופייה אפשר להתחשב בצורה חכמה יותר ובתגובת המבנה אפשר להתערב באמצעות מאפיינים שונים שמקנים לו בעת תכנונו, בעיקר, אבל לא רק, משיכות.
עבודה זו מבוססת בעיקר על שתי גישות – הגישה האירופית, באמצעות 7] EN8] ועל האמריקאית, באמצעות 318 6] ACI] ו5] ASCE7]. ההתבססות על המקור האירופי מובנת משני טעמים: הטעם הראשון – במידה רבה הפורמט הקודם עליו התבסס התכן של מבני בטון היה האירופי. הטעם השני – הפורמט האירופי הנוכחי קשור קשר הדוק עם התקן האירופי למבני בטון – EC2, עליו מבוססת גם חוקת הבטון 466 בישראל. ההתבססות על המקור האמריקאי מובנת לא פחות מאחר וגליון התיקון של 413 [4] בנוי כמעט כולו וכמעט בלשונו על המקור האמריקאי.
חלק גדול מאד מדו"ח זה בא לסקור את שתי הגישות כפי שמופיעות בשני המקורות – האירופי והאמריקאי, על מנת בעיקר להציג את המשותף לשני המקורות ועל מנת לאפשר למקם את מה שאמורים לנהוג לפיו בישראל בין שני המקורות.
חלק אחר, לא קטן, בדו"ח זה בא להסביר בכלל את הרקע של השנויים הגדולים האמורים להתרחש בחישוב ה"תשומה" – אומדן הכוחות בהם יש להתחשב. כל זה על מנת להבהיר לקורא (לא זה שיודע ועסוק בתקינה ברמה גבוהה) ולפתוח עבורו חלון אל החדש, בצורה מתומצתת ובעברית.
בסכומו של דבר ההנחיות המוצעות עבור התקינה הישראלית עוקבות בעיקר אחרי התקינה האירופית, משני הטעמים אשר הוזכרו לעיל. אבל לא רק. בתקינה האמריקאית מקובלות לא מעט הנחיות בצורת "קופסה שחורה" – הם נבדקו על ידם, נמצאו טובות ומתאימות אבל נתונות בצורה סתומה באמצעות קבועים, פרמטרים וכו' ומבחינה זו יישומן פחות נוח. גם גישה זו אינה נטולת הגיון מבחינה אמריקאית. היא תוצאה של מסורת ניסוח רבת שנים והמתכנן האמריקאי רגיל אליה.
בשים לב לניסיון עם הנוסח הקיים בפרק על תכן מבני בטון ב 413, יש בנוסח המוצע הרבה חזרות ומט התייחסות מסעיף לסעיף (cross-reference) . גישה זו צורכת הרבה מאד נייר תקן אבל נוחה יותר מכמה בחינות: כל הנחיות ביחס לתכן לפי רמת משיכות מסוימת נמצאות בקובץ ברור וסגור מבלי הצורך לדלג מסעיף לסעיף. הענין הזה הינו הצעה. הועדות השונות אשר ידונו בנושא יוכלו לחוות את דעתן ולהביע גישה אחרת.
הניסוח אינו קל והדרישות אף תובעניות למדי, בעיקר כאשר עולים אל דרגת משיכות הגבוהה – DL3. האופציה לקיצורי דרך בדרך כלל משמעות לעגל פינות בדרך החמרה וזה אינו דבר פשוט, על כן הוחלט שזה יישאר עבור ועדת הניסוח של התקן העתידי. הפורמט המוצע הינו ארוך וכבד ויהווה פרק גדול מאד בחוקת הבטון 1. מצד שני, כאשר קוראים את החלק על מבני בטון ב EN8 זה ניראה כמבוך אחד גדול של ריצה מסעיף לסעיף, דבר בלתי אפשרי עבור משתמש מצוי של תקנים, ואין לשכוח כי התקן אינו מיועד למנסחיו אלא לכלל המתכננים במדינה וגם לרבים שאינם מהנדסים בהשכלתם.
השנויים המובאים בטקסט החדש המוצע מצויים כמעט בכל.
ראשית יש פרוט והעמקה והנמקה של מקדמי ההפחתה של הכוח הסיסמי בהתאם לרמת המשיכות המתוכננת ומיגוון המבנים. אולי בגלל חוסר פירוט או עקב סיבות אחרות בעבר הניחו מתכננים הנחות מרחיקות לכת לכיוון של הקטנת הכוח מטעמי נוחות – הפחתת הכוחות על המבנה. הדבר בולט במיוחד במבני גשרים .
שנית – יש הנחיות ברורות יותר ובוטות יותר ביחס להבטחת כמה עקרונות: הסטת האפשרות של פלסטיפיקציה אל הקורות ומניעת פרקים פלסטיים בעמודים. שנית - הבטחת תסבולות לגזירה בכל הרכיבים באופן שmode הכשל החזוי לא יהי פריך בגזירה אלא משיך בכפיפה.
שלישית – מתן דגש חזק יותר לנעשה בקרקע, דגש על חיזוק קומת הביסוס והיסודות עצמם על מנת שיוכלו לשמש את יעודם כמצופה ברעידת אדמה.
רביעית - ניתנו דרישות קפדניות להבטחת איזורים פוטנציאליים של פלסטיפיקציה.
חמישית – מובעת בקורת על המעורבות של בני (קירות בלוקים על סיגיהם) בשים לב לתקינה החסרה בנושא זה בישראל, אשר אינה מאפשרת מערכת דרישות מסודרת אשר תגרום להקניית קשיחות מתאימה לקירות כאלה כדוגמת המקובל הן התקינה האירופית והן באמריקאית.
עריכת דוגמאות מספריות המכסות וריאנטים שונים של התכן הינו נושא בהיקף של ספר שלם. מסיבה זו הדוגמאות שישנן בדו"ח באות רק לתת תחושה של החישוב אך לא יותר ולא ניתן לעשות יותר בהיקף הנוכחי.