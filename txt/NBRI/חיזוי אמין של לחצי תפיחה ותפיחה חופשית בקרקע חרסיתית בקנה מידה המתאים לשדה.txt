חיזוי אמין של לחצי תפיחה ותפיחה חופשית בקרקע חרסיתית בקנה מידה המתאים לשדה
תקציר:
דוח זה מתאר סדרת ניסויים אשר נעשו למדידת השינויים המתרחשים בחרסית לא רוויה בזמן הרטבה. חלק ראשון של סדרת הניסויים נעשה בקנה מידה מעבדתי, ניסויים אלו הוכיחו את התכנות השיטה ואת יעילות כלי המדידה לשימוש עבור המטרה המיועדת. לאחר מכן נעשה שימוש בכלי המדידה עבור חישה בתוך הקרקע עבור מדגם בקנה מידה רחב, יישום כלי המדידה בשדה יהיה למעשה זהה ליישום בניסוי האחרון, על כן הצלחת ניסוי משמעותה כי המתודולוגיה שפותחה אכן ישימה בשדה.
בניסוי האחרון נמדדו העיבורים והמאמצים הנורמליים וכן שינויי הרטיבות בתוך תווך קרקע חרסיתית לא רוויה מהודקת בזמן הרטבה, כלים אלו היא ביכולתם למדוד במדויק וברזולוציה רבה בתוך הקרקע, ללא כל מידע מראש על המאמצים והעיבורים המופעלים בגבולות המערכת, ו"לראות" אל תוך הקרקע.
בשלב זה של הפרויקט המיקוד היה בעיקר בהוכחות כלי המדידה ושיטת הבדיקה, ומכל מקום המחקר העלה תובנות ומסקנות מתוצאות הניסויים, למשל: מחקרים קודמים טענו שכאשר חזית ההרטבה מתקדמת כלפי מעלה דרך הקרקע הלחץ האופקי גדל במקומות המושפעים מהמים. על פי התוצאות המחקר הלחץ האופקי עולה בגובה מסוים לפני שינויים משמעותיים בתכולת המים באותו הגובה, ולמעשה, נראה שהגעת חזית ההרטבה לגובה מסוים מביאה דווקא לירידת ערך הלחץ האופקי באותו המקום. בניגוד למאמץ, המחקר העלה כי ישנו קשר ברור בין שינוי מים באלמנט קרקע לבין שינוי הנפח של אותו האלמנט.