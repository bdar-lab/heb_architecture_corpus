התנהגות של מנהרה מדופנת בעמיסה סייסמית
תקציר
המחקר עוסק בפתרון הבעיה של תגובה סיסמית של מנהרה עמוקה מדופנת בדיפון קשיח בהחלט לפעולת גלי לחץ או גזירה (הנתונים על ידי אקסלרוגרמה של רעידת אדמה) בקרקע ליניארית עם שכבה אלסטית הממוקמת בין מבנה לקרקע. משתמשים בגירסה של תוכנה באלמנטים גבוליים המטפלת בבעיה של תנאי גבול אלסטיים כאשר על הגבול נתון קשר ליניארי בין מאמצים לתזוזות בנוסף לאיבר הכולל מאמצים ותזוזות של הגל הפוגע. את הבעיה פותרים נומרית בעזרת טורי ניומן בשיטה מעודכנת של פרלין עם שימוש בטרנספורמציית שנקס על מנת לשפר את מהירות התכנסות התהליך.
נבנו אלגוריתם ותוכנת מחשב להצגת העומס הפועל על המבנה על ידי טרנספורמציית פוריה של האקסלרוגרמה ולביצוע טרנספורמאציה הפוכה עם שמירת תנאי התחלה של הבעיה.
נבחנו מאמצי המגע בין הקרקע למובלעת עגולה או למובלעת בצורת פרסה וחושבו תזוזות מרכזיות המובלעת.
נקבע שתנועת מרכזית המובלעת הושפעה הן על ידי התדירות הנושאת של רעידת אדמה (התדירות הנמוכה ביותר) והן תדירויות נוספות הנגרמות על ידי השכבה . לעומת זאת, מאמצי מגע מושפעים בעיקר על ידי תדירויות עצמיות של המערכת שכבה-דיפון כאשר השפעת תדירות האקסלרוגרמה הרבה יותר קטנה.