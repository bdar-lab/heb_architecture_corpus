התנגדות של מישקי טיט בקירות בלוק בטון הנתונים לעמיסה של כוחות אופקיים
שלב א'
תקציר
בוצע שלב ראשון של חקירה ניסויית לשם הערכת ההתנגדות של מישקי טיט בקירות בלוק בטון הנתונים לעמיסה של כוחות אופקיים במישור הקיר. הבעיה מתעוררת על רקע הצורך בהערכת תרומת קיר הבני לעמידות הסיסמית של מבנים עם מסגרות ממולאות בקיר בני. המחשבה היא שתרומת ההתנגדות של קיר הבני הינה משמעותית מאוד, ולמרות שאינה נלקחת בחשבון בתכן עמידות המבנה לרעידת אדמה, יש לה חשיבות רבה בהערכת העמידות בפועל של מבנים קיימים.
בניסויי מתיחה של מערכת בלוק-מישק-בלוק נמצא שהרס מישקי הטיט מתרחש במגע בין הטיט ובלוק הבטון. מישור ההידבקות הוא מישור חולשה שאינו מגייס את מלוא החוזק שניתן לקבל מהטיט בשכבת הביניים. נמצא כי חוזק ההידבקות שווה למחצית מחוזק המתיחה של הטיט, וניתן היה לקבל את רמת החוזק של הטיט באותה מערכת הודות לעיבוד מיוחד מוקדם של פני שטח הבלוק המשפר את קשר ההידבקות ומכוון להתפתחות ההרס בשכבת הטיט.
בניסויים שבוצעו על דגמים של קיר בני, בהם הופעל לחץ בכיוון אנכי ואופקי בנפרד, התקבלו מודולי אלסטיות של הקיר בשני הכיוונים בתלות ברמת המאמצים.
ניסויים לבחינת התנהגותם של מישקי הטיט בוצעו במתקן מיוחד שתוכנן ונבנה במסגרת מחקר זה. בניסויים אלה מישקי הטיט הוטרחו באופן סימולטני בכוחות גזירה לאורך המישק ובכוחות לחץ בניצב לו. בניסויים אלה נבחנו המשתנים הבאים כפרמטרים עיקריים: חוזק הטיט בלחיצה, ערך מאמצי הלחץ על המישק ■0, אורך המישק L (מ-100 עד 400 מיימ).
בניסויים התקבלו הקשרים הבאים: מאמצי הגזירה המקסימאליים max? כפונקציה של חוזק ההידבקות במתיחה ft של מישק הטיט ומאמצי הלחיצה 0; מאמצי הגזירה ־7 כפונקציה של תזוזת הגזירה u,ושל 0, ft ; תזוזת הדילטציה המקסימאלית vmax כפונקציה של 0, f,t תזוזת הדילטציה v כפונקציה של fbt ,0 , u , vmax. קשרים אלה יכולים לשמש בחישובים מספריים של מסגרות ממולאות קיר בני לצורך הערכה ריאלית של הכוחות הפנימיים המתפתחים, של הנזקים
המתהווים ושל ההתנגדות הכוללת. התקבלו גם ערכים של מקדם החיכוך / אשר ערכו שווה ל-0.64 בממוצע.
מהניסויים התקבלו ערכים של עבודת ההרס GIIf במישק הנתון לפעולה סימולטנית של גזירה לאורך המישק ושל לחץ בניצב לו. כמו כן התקבל המקדם הקריטי המתאים של עצמת המאמצים KIIf. ערכים אלה תלויים במאמצי הלחץ a ובאורך המישק L . היעדר תלות של הערך W באורך המישק L מצביע על אופי ההרס הפסבדו-פלסטי של מישק הטיט בהיבט של שינוי האורך L לפחות. על כך מצביעות גם הערכות של מידת אזור ההרס d (מעבר לקצה הסדק) אשר היה שווה או גדול יותר מהאורך .L
בוצעה הערכה חישובית של השפעת הדילטציה על התיסבולת של מסגרת ממולאה בקיר בני. החישוב הראה שבמקרה של הימצאות קירות בני בקומת הקרקע ומעליה, השפעת הדילטציה על תסבולת המסגרת הינה משמעתית. במקרה זה התסבולת הינה גדולה יותר בהשוואה לתסבולת המסגרת בלי המילוי ותלויה ברוחב הסדקים בפרקים הפלסטיים בעמודים ובכמות סדקים האופקיים בקיר.
חשוב לציין שזהו שלב מחקר ראשון בנושא חשוב זה, ונדרשים בהמשך שלבי מחקר נוספים כדי לבסס את הנתונים ולהרחיב את תחום המידע גם לצורך פיתוח מודל חישובי של התנגדות מסגרת ממולאה בקיר בני.
מילות מפתח: בלוק, טיט, קיר בני, מישק טיט אופקי, מאמץ גזירה אופקי, מאמץ לחץ אנכי, תזוזת גזירה, סדק, תזוזה אנכית – רוחב סדק במישק טיט אופקי (דילטציה), חוזק גזירה, חוזק הידבקות, מקדם חיכוך, עבודת הרס בגזירה, אזור הרס בקצה סדק בגזירה, מקדם קריטי מתאים של עצמת מאמצים בגזירה, הרס פסבדו-פלסטי בגזירה, הרס פריך בגזירה.