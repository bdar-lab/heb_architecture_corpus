התנהגות סיסמית של מנהרת תשתית
תקציר
רעידות אדמה מחוללות גלים בתווך הקרקע וגורמות לתנועה, אשר מזעזעת יסודות מבנים ותשתיות. לבד מהדיון בתגובתם של מבנים לפעולות אלה, יש חשיבות רבה לניתוח התנהגותם של תשתיות ושל עורקי חיים. המחקר המוצע מתמקד במבני תשתית טמונים בקרקע נקבובית עם דגש על מנהרת תשתיות תת קרקעית. נוכחות מנהרה בנוייה או כרוייה בתת קרקע עלולה להשפיע גם על תנועת פני הקרקע ברעידת האדמה, וגם בכך יעסוק המחקר המוצע.
המסקנה העיקרית הנובעת מסקר הספרות היא שכל המודלים שמובאים במקורות השונים מבוססים למעשה על המודל של Biot אך המודלים הנ"ל יותר מסובכים מכיוון שהם כוללים משוואות ופרמטרים נוספים כך שלעיתים קרובות לא ברור כיצד לקבוע את הפרמטרים הנ"ל ולא ברור כיצד להשתמש במודלים אלה בבעיות התפשטות גלים סיסמיים. מסקר הספרות ניתן להסיק שלבעיות הנ"ל לא הוקדשה תשומת לב מספקת ומספר המאמרים בנושא הינו מצומצם.
במחקר הנוכחי פותחו אלגוריתם ותוכנת מחשב המבוססים על שיטת ההפרשים הסופיים הן להדמיית התפשטות גלים סיסמיים בתווך הקרקע והן להדמיית אינטראקציה בין דיפון המנהרה ובין הקרקע. השיטה פותחה במערכת צירים של לאגראנז' והיא שייכת למשפחה של הפרשים סופיים ומאפשרת להציג בצורה יעילה הן משוואות הפרשיות של תנועת הקרקע והן תנאי גבול ללא שימוש בתאי שווא נוספים שמשתמשים בהם בשיטת הפרשים סופיים קלאסית. לצורך ולידצייה של השיטה הנומרית, שפותחה במחקר הנוכחי, נערכו חישובים חד-ממדיים בשימוש בתנאי השפה שונים: תנאי הגבול "Non-reflecting boundary conditions", תנאי הגבול קיר קשיח, תנאי הגבול פני הקרקע ( free surface ). מהחישובים נובע שתוצאות החישוב הנומרי קרובות מאוד לפתרון מדויק. נבחנה השפעת הנקבוביות (מנת המים) של הקרקע הרוויה על האקסלרוגרמה הפועלת על פן הביניים. התבצעה האנליזה של הערכים המרביים של ספקטרום התגובה ושל התדרים המתאימים כתלות בנקבוביות. מהאנליזה נובע שהאקסלרוגרמות הפועלות על פן הביניים סלע-קרקע תלויות מאד בנקבוביות הקרקע הן באופן איכותי והן באופן כמותי. נחקרה השפעת מנת האוויר של הקרקע על האקסלרוגרמה הפועלת על פן הביניים. מהאנליזה נובע שתוספת קטנה מאוד של האוויר (0.00001-0.0001) גורמת לשינוי משמעותי באקסלרוגרמות הפועלות על פן הביניים סלע-קרקע. אחרי כן התוספות הבאות משפיעות לא כל כך משמעותית. נחקרה תגובת המנהרה לפעולת סיסמית עקב התפשטות גל לחץ. נבחנו שתי מנהרות: המנהרה הגלילית והמנהרה
בצורת פרסה. מובאים המהלכים של כוח צירי, כוח גזירה ומומנט כפיפה. המהלכים שהתקבלו עבור נקבוביות (מנות מי הקרקע) שונים דומים באופן איכותי זה לזה וההבדל מתבטא רק בערכי הפרמטרים. מהאנליזה נובע שכאשר מנת מי הקרקע גדלה ערכי הכוחות והמומנטים קטנים מכיוון שתכונות הקרקע מתקרבות למים. נערכה השוואה לתוצאות של מחברים אחרים. תוצאות אלה התקבלו על ידי מודל מפושט קואזי-סטטי של תגובת מנהרה גלילית לפעולה סיסמית הן בקרקע יבשה והן בקרקע נקבובית רוויה. התקבלה התאמה טובה למדי של תוצאות המחקר הנוכחי לתוצאות של המודל המפושט.
מהאנליזה נובעת המסקנה החשובה שמבחינת תיכנון מנהרות להשפעת פעולות סיסמיות התיכנון בשימוש בפרמטרים של קרקע יבשה נותן מקדם ביטחון יותר גבוה.
מהשוואת התוצאות שהתקבלו עבור המנהרה הגלילית והמנהרה בצורת פרסה נובע שבמקרה של גלי לחץ סיסמיים העומסים (כוחות ומומנטים) שפועלים במנהרה בצורת פרסה יותר גבוהים מאשר במנהרה הגלילית. זה מתרחש מכיוון הדופן התחתונה של המנהרה בצורת פרסה היא בעלת צורה ישרה אופקית ולכן המנהרה מקבלת עומס יותר גבוה.