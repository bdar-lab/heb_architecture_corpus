היבטים של קורוזיה במבני בטון מזוין והשפעתם על בטיחות המבנים (שלב ב׳)
תקציר
שלב אי של המחקר הנוכחי התרכז בהשפעת קורוזיה על מבנים מבטון מזוין אשר עשוי מצמנט פורטלנד רגיל עם מוטות הזיון מפלדה רגילה. לפי התוצאות שהתקבלו בשלב אי התברר שאמצעי הגנה שגרתיים בפני קורוזיה כמו הקטנת יחס מים-צמנט והגדלת עובי של בטון הכיסוי אינם מספיקים בכדי להקטין סיכון של קורוזיה עד לרמה קבילה בתנאי סביבה קשים (למשל באזור התזת מי-ים). לכן בתנאי סביבה כאלה יש להשתמש באמצעי הגנה נוספים כגון מוספים שונים לצמנט (או לבטון) וציפוי על מוטות הזיון (אפוקסי, גלווני).
לפי תוצאות ניסוייות, מוספים לצמנט כמו אפר פחם, סיגים ומיקרו סיליקה מאטים חדירת יוני כלור לתוך הבטון. יחד עם זאת, המוספים מקטינים אלקליניות (pH) של מים בנקבי הבטון וכתוצאה מכך הערך הקריטי של ריכוז כלורידים ,שגורם לתחילת הקורוזיה, גם יורד. לפי תוצאות ניסוייות, גם קצב הקורוזיה בבטונים עם המוספים הוא בדרך כלל נמוך יותר מאשר בבטונים עם צמנט פורטלנד רגיל. בסיכומו של דבר, ניסיון קודם ותוצאות ניסוייות מצביעים על כך ששימוש נכון במוספים יכול להביא לשיפור משמעותי של עמידות המבנים מבטון מזוין בפני קורוזיה שנגרמת על ידי חדירת יוני כלור.
דרך אחרת להגן מבנים מבטון מזוין בפני קורוזיה היא לשפר עמידות של מוטות הפלדה, שניתן להשיג על ידי ציפוי אפוקסי או גלווני של המוטות. לפי ניסיון רב שהצטבר בשנים האחרונות וגם לפי תוצאות של ניסויים רבים מוטות עם הציפוי מיצגים עמידות משופרת בפני קורוזיה. יחד עם זאת, במספר מקרים ציפוי אפוקסי לא הביא לשום שיפור, כאשר סימני קורוזיה התגלו בגשרים מבטון מזוין עם מוטות הזיון עם ציפוי אפוקסי בתוך שנים ספורות לאחר סיום הבנייה. גם לגבי ציפוי גלווני קיימת דעה שהוא לא נותן שיפור מספיק רציני כדי להצדיק את שימושו, שמביא לעלייה משמעותית במחיר של מוטות הזיון בהשוואה לאלה ללא ציפוי. לכן, עדיין אין הסכמה כללית לגבי יעילות של ציפוי המוטות מבחינת הגנתם בפני קורוזיה, במיוחד בתנאי סביבה קשים כמו אזור התזת מי-ים.
התוצאות המוצגות במחקר מצביעות על כך שדרישות של ת״י 466 לגבי סוג הבטון ועובי בטון הכיסוי אינן מספקות כדי להבטיח הגנה נאותה של מבנים מבטון מזוין בפני קורוזיה על שפת הים ובאזור התזת מי-ים. שימוש בצמנטים עם מוספים מאפשר לשפר את התנגדות המבנים לקורוזיה. המחקר נותן המלצות לגבי בחירת סוג הבטון (עם ובלי מוספים) ועובי בטון הכיסוי כדי להבטיח למבנים מבטון מזוין על שפת הים ובאזור התזת מי-ים הגנה נאותה בפני קורוזיה עקב חדירת יוני כלור. על סמך התוצאות שהוצגו ניתן לראות שבין הצמנטים עם מוספים שנחנו במחקר צמנט עם
10% מיקרוסיליקה הוא יעיל ביותר מבחינת שיפור ההתנגדות של מבנים מבטון מזוין להתפתחות הקורוזיה עקב חדירת יוני כלור.
התוצאות המוצגות במחקר מראות שציפוי גלווני משפר את התנגדות המבנים מבטון מזוין לקורוזיה עקב חדירת יוני כלור. יחד עם זאת, ניתן לראות שבמקרים רבים שימוש רק בציפוי גלווני של מוטות הזיון לא מסוגל לספק למבנים עמידות נאותה בפני קורוזיה. לפיכך, חשוב מאוד להבטיח למוטות הזיון את עובי בטון הכיסוי המתאים. הפתרון הכי יעיל (לפחות מאלה שנבחנו במחקר הנוכחי) כדי לשפר את התנגדות המבנים מבטון מזוין לקורוזיה עקב חדירת יוני כלור הוא שילוב של צמנט עם 10% מיקרוסיליקה ומוטות הזיון המגולוונים. לסדקים בבטון הכיסוי ישנה השפעה מאוד משמעותית על התפתחות הקורוזיה. לכן, חשוב מאוד להבטיח איכות טובה של בטון הכיסוי בסיבה ימית.