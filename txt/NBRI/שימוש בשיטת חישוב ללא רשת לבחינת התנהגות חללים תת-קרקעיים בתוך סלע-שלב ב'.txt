שימוש בשיטות חישוב ללא רשת לבחינת התנהגות חללים תת קרקעיים בתווך סלע שלב ב׳
תקציר
דו״ח זה מציג את שלב ההמשך של מחקר דו-שנתי, אשר נועד להתעמק בשימוש של שיטות ללא רשת לתיאור התפשטות סדקים בחומר אלסטי פריך המייצג תווך סלע.
על סמך האנליזה של שיטות ללא רשת נבחרה שיטת Element Free Galerkin) EFG) לשימוש בפתרון בעיות התפשטות קווזי סטטית של סדקים ופותח אלגוריתם מיוחד לחלוקת הצמתים על מנת לעקוב אחר התקדמות הסדק תוך העמסה קווזי סטטית.
על סמך השיטה הנדונה פותחו אלגוריתם ותוכנת מחשב לאנליזה של תווך אלסטי פריך שמתפתחת בו סדיקה. נערכו חישובים ראשוניים של בעיית מתיחה (בקרת תזוזה) של קורת זיז קצרה (לוח) עם חריץ ונקבעו שדות התזוזות והמאמצים בקורה כתלות בתזוזה של המפלס העליון.