גורמים טכנולוגיים המשפיעים על חוזק החיבור של חיפוי חוץ קשיח – שלב ב': חוזק הידבקות של חיפוי אריחי קרמיקה בקירות בני מבלוקי בטון ובלוקי איטונג (מחקר ניסויי)
תקציר
שלב חקר זה כולל שני חלקים.
חלק 1 עוסק בהיבטי החומר והטכנולוגיה. שיטת ההדבקה היא השיטה הנפוצה ביותר של חיפוי חוץ מאריחי קרמיקה בבנייה בישראל. מבנה של מערכת חיפוי חוץ שכבתית מאריחי קרמיקה מתואר בתקן ישראלי ת"י 1555 חלק 1. בספרות המקצועית מקובל להתייחס למערכת החיפוי מאריחי קרמיקה כמערכת תלת-שכבתית, דהיינו: שכבת אריחים (השכבה החיצונית), שכבת הדבקה (לפעמים שכבה זו משמשת כשכבת יישור) והרקע (הכולל את שכבה נושאת, שכבה מישרת וכל השכבות הבידוד והאיטום במידה וצורך).
למרות התקנים הקיימים בנושא חיפוי חוץ מאריחי קרמיקה, רבים המקרים של כשל החיבור בין האריח לבין הקיר. ייתכן שהסיבות לכשל הנ"ל נעוצות בחוסר התייחסות התקנים להשפעת הגורמים הטכנולוגיים והגורמים הסביבתיים, כגון: השפעת טמפרטורת הרקע והאריחים, קרינת שמש ישירה, זמן שמישות הדבק בתנאי האתר וכו'. אי לכך, חשוב לחקור את ההשפעה של כל אותם הגורמים על חוזק החיבור בין האריח והקיר, על מנת לקבוע את הגורמים החשובים ביותר אשר קובעים את איכות החיבור.
השלב הנוכחי של המחקר בא בהמשך לשלב קודם, אשר בוצע במכון בשנת 2008 ונועד להרחיב את הלימוד הבסיסי של ההתנהגות של מערכת חיפוי קשיח. במחקר הקודם התמקדה החקירה באריח המקושר באמצעות שכבת דבק בודדת אל רקע קיר בטון. מטרת השלב הנוכחי של המחקר היא להתמקד במערכת רב שכבתית, הכוללת את האריח, את הדבק המיושם במריחה בשכבה כפולה, ואת מערכת הרקע. המשתנים במחקר הנוכחי הם:
■	הרכב הדבק - נבדקו 2 דבקים מתועשים : דבק חד רכיבי המבוסס על פולימרים מוצקים ויניל אצטיים ודבק דו-רכיבי המבוסס על פולימרים אקריליים נוזליים;
■	שיטת ההדבקה - הדבקה במריחה בשכבה אחד, על התשתית בלבד, והדבקה במריחה בשתי שכבות, הן על התשתית והן על גב האריח;
■	סוג התשתית: 3 סוגי רקע - פלטות בטון יצוק, בלוקי פומיס המטויחים ובלוקי בטון מטויחים המאושפרים באוטוקלב;
2
■	גורמי סביבה - טמפרטורה ולחות של הסביבה בעת ביצוע מלאכת החיפוי; קרינת UV הישירה על הדבק במשך הזמן החופשי שלו; זמן שמישות הדבק בתנאי סביבה שונים; זמן חופשי של הדבק.
המחקר הנוכחי מתמקד בלימוד הגורמים אשר עלולים להשפיע על חוזק החיבור של אריחי קרמיקה אל רקע עשוי בטון או בלוקים מטויחים. מטרת השלב הנוכחי של המחקר היא התמקדות במערכת רב שכבתית, הכוללת את האריח, את הדבק המיושם במריחה בשכבה כפולה, ואת מערכת הרקע. במערכת זו עלולים להתפתח מספר מנגנוני כשל שונים.מטרת החקירה היא לזהות את מיקום הכשל ובהמשך גם לבחון את מנגנוני הכשל שמתפתחים במערכת זו בהשוואה לאלה שהתפתחו במערכת חיפוי קשיח המיושם בהדבקה בשכבה אחת על גבי רקע מבטון. זיהוי מיקום הכשל נעשה במסגרת דו"ח זה וחקירת מנגנון הכשל תיעשה בנפרד, שלא במסגרת דו"ח זה. מכיוון שבמחקר הקודם התקבלו תוצאות נמוכות של חוזק הידבקות האריחים ופיזור גבוה של תוצאות החוזק, בוצע שלב זה של המחקר עם 2 דבקים מסחריים אחרים אשר שימושם נפוץ בארץ. לצורך ההשוואה נבדקו דבקים אלה גם ביישום בשכבה אחת.
התוצאות אשר התקבלו במסגרת המחקר הראו בבירור ש-:
א כשל הידבקות האריח, AF-T היה סוג הכשל העיקרי במערכות החיפוי עם רקע מבטון. בעוד שכשל לכידות הטיח היה סוג הכשל העיקרי שנצפה במערכות החיפוי עם רקע מהבלוקים המטויחים. לכן בדיקת השליפה הנהוגה כיום לא איפשרה איפיון וחקירה של התנהגות שכבות הדבק במערכות עם רקע בלוקים מטויחים, ורק הממצאים שהתקבלו עבור המערכות עם תשתית בטון יכלו לשמש להסקת מסקנות. מסיבה זו יש מקום לפתח שיטות בדיקה אלטרנטיביות לבדיקת השליפה שיאפשרו לאפיין התנהגות הדבק במערכות בלוקים מטויחים.
ב במערכות שנבדקו נעשה שימוש בשני סוגי דבקים: דבק חד רכיבי על בסיס פולימריים יבשים מקבוצת פולימרים וינילים, PVC , ודבק דו רכיבי המבוסס על אמולסיה מימית פולימרית מסוג לטקס אקרילי. יישום הדבקים במחקר הנוכחי בוצע בעיקר במריחה בשכבה כפולה. בחלק ממערכות החיפוי עם רקע מבטון בוצע, לצרכי השוואה, גם חיפוי עם הדבקים כשהם מיושמים במריחה בשכבה אחת. נמצא כי עבור שני הדבקים שנבדקו במחקר הנוכחי מריחה כפולה של הדבק (מיושם הן על התשתית והן על האריח) גרמה לשיפור ניכר של חוזק הידבקות האריחים במערכות עם רקע בטון.
ג בהשפעת הטמפרטורה, ללא ועם קרינת UV, חלה ירידה של 15%-25% בחוזק ההידבקות של שני סוגי הדבקים במערכות עם רקע מבטון.
ד כדי להבין את כל מגוון השינויים אשר עלולים להתרחש בדבקים בהשפעת קרינת UV חשוב להמשיך ולבדוק את התנהגותם אחרי חשיפה לרמות קרינה חזקות, בשיעורים המתאימים לרמות שנמדדו בארץ בפועל. לצורך יישום בדיקות אלה יהיה צורך בבנייה של מתקן ניסוי בעוצמה מתאימה.
3
נדגיש כי שלב זה של המחקר מתמקד בהבנת ההתנהגות של המערכת, ואינו מיועד לענות על שאלות הנוגעות ליישום המעשי, ובכלל זה האם מותר או אסור להדביק אריחים בכלל או אריחי חיפוי קשיח ע"ג רקע העשוי מבלוקים מטויחים (בטון ואיטונג) או ע"ג בטון.
חלק 2 עוסק במכניקת ההדבקה והכשל בוצעו ניסויים לקביעת ערכים של עבודות ההרס במתיחה GIC, עבודות ההרס בגזירה GC, חוזק ההידבקות במתיחה fbt ובגזירה fbs של חיבור אריח הפורצלן וקיר הבטון ע''י דבק חד רכיבי, חוזק הדבק בלחיצה fc ובמתיחה בכפיפה ft , מודולי אלסטיות של הדבק ואריח הפורצלן. כל דגמי הניסויים בוצעו בשני תנאים של טמפרטורה 20oC ו-30oC +קרינה UV. נתוני הניסויים נדרשים לחישוב חוזק חיבור של האריחים לקיר הבטון.
בשתי סכמות ניסוייות התקבלו ערכים של עבודות ההרס במתיחה GIC. בסכמה הראשונה של כפיפת הקורות מהדבק, הסדק התפתח בתוך הדבק בתהליך הניסוי. בסכמה השנייה נבדקו דגמים בצורה של שני זיזים. הסדק התפתח במגע בין האריח והדבק. בסכמה השנייה התקבלו הערכים הממוצעים של GIC עבור אינטרוול של אורך הסדק מ-150 עד 250 מ''מ, בו הערכים של GIC היו קרובים יחסית. ערכים אלה הינם קרובים יחסית לערכים שנקבעו בסכמה הראשונה, למרות שהסדק התפתח במגע אבל לא בתוך הדבק וחוץ מזה אורך הסדק בניסויים לפי סכמה ראשונה היה קטן יחסית. הערכים של GIC הם גדולים יותר כאשר טמפרטורת אויר גדולה יותר.
מתודיקת הניסויים בגזירה, שעובדה לאחרונה במחקר אחר, שופרה בתהליך הניסויים המוקדמים כדי להבטיח הרס הדגם במישק בין האריח ואלמנט הבטון וכדי להבטיח יציבות הדגם בתנאי הרס דינמי.
עקב אפשרויות מוגבלות בבצוע ניסויים במכבש MTS כאשר מדובר בדגמים בעלי קשיחות גבוהה, התקבלו בניסויים רק עקומות ההתנגדות הבלתי שלמות - בלי ענף היורד של העקומה. עקב כך נקבעו באופן מדויק רק ערכים של חוזק הידבקות בגזירה fbs , של תזוזות גזירה uo ותזוזות דילטציה vo ברגע אחרון לפני התפתחות הסדק באופן דינמי. עבודת ההרס GC שנחשבת כשטח שמתחת לעקומה הבלתי שלמה נותנת ערך מוקטן של האנרגיה השלמה. האנרגיה הוערכה בהנחה שהיא כוללת אנרגיה בלתי הפיכה שקשורה מיקרו סדקים, הופעת סדק התחלתי, הרס חלקי של הדבק ליד בליטות האריח וכו' וגם אנרגיה הפיכה. הערכים GC שהתקבלו הינם תלויים בטמפרטורה: הם גדולים יותר כאשר טמפרטורה גדולה יותר. הערכים המתקבלים הם כנראה אינם קבועים, אלא תלויים באורך הסדק, מה שלא נבדק בניסויים. עבודת ההרס Г בהתפתחות הסדק התקבלה באופן מקורב (עקב מספר סיבות) בשימוש בפתרון ידוע של בעיה אנליטית בהתחשבות בנתונים (תזוזות uo ו-vo) שמתקבלים בניסוים במחקר הנדון. עבודות ההרס Г במגע בין הדבק והאריח בהתפתחות הסדק לפי החישוב עבור הדגמים הנבדקים נמצאו יחסית קרובות לערכים של GC.
בחישובים נקבע שעקב התפתחות דילטציה, הערך של Г I אינו שווה ל-0, כלומר בסוף הסדק עקב דילטציה תמיד פועלים מאמצי הגזירה והמתיחה אפילו כאשר הדגם עמוס רק ע''י כוחות
4
הגזירה. אין דילטציה רק במקרה כאשר אלמנטים מודבקים ע''י שכבת הדבק הדקה מאוד לאורך מישורי האלמנטים החלקים (בלי בליטות).
נמצא שערכי עבודת ההרס בגזירה ГII שהינם קרובים יחסית לערכים של GIC במתיחה בהבדל לרב חומרים אחרים כאשר Guc •ru @L5G1C . זה מצביע על חסרונות לכאורה במנגנון החיבור בגזירה.
לסיכום נדגיש כי נערכו כאן ניסויים חלוציים בנושא, בתנאי חיבור קשים ומתחייבת המשך חקירה ובדיקה. בעיקר נדרש המשך המחקר לצורך בחינה ניסויית נוספת של ההתנגדות בגזירה ובחינת סכמות ניסוי שונות לצורך בדיקת אורך הסדק וקבלת הענף היורד של עקומת ההתנגדות, וכן לצורך בחינת הצעות המופיעות בדו"ח לגבי הגדלת החוזק ועבודת ההרס בגזירה של חיבור האריחים.
