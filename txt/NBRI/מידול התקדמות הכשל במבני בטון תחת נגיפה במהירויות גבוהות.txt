מידול התקדמות הכשל במבני בטון תחת נגיפה במהירויות גבוהות
תקציר
ההפרדה בין שני חלקיקים מאופיינת על ידי ערך של אנרגית הקשר ביניהם, אשר מגבילה את אנרגיה המצטברת של האינטראקציה ביניהם. במקרה שגוף מוצק מורכב מהרבה חלקיקים קיים ערך של אנרגית קשר ממוצעת שהיא גם אנרגית הכשל שמגבילה את אנרגיה הדרושה להפריד בין החלקיקים בנפח חומר אינפיניטסימלי בדפורמציה. גורמים המגבילים את האנרגיה ( מגבילי אנרגיה ) שולטים על התרככות ( softening ) החומר אשר מצביעה על כשל. כלומר באמצעות הגבלה של צפיפות האנרגיה המאוגרת אפשר להציג תאור כשל החומר בתוך מודל הקונסטיטוטיבי של החומר. אנרגית הקשר הממוצעת ניתנת לחישוב במידה וההתפלגות הסטטיסטית של צפיפות הקשרים ידועה עבור החומר הספציפי. לחילופין, ניתן לכייל את מגבילי אנרגיה (אנרגית הכשל) מניסויים מקרוסקופיים. מודלים קונסטיטוטיביים היפראלסטיים מקובלים אינם משלבים בתוכם מגבילי אנרגיה, וכתוצאה מכך מאפשרים הצטברות בלתי מוגבלת של האנרגיה עם גידול העיבורים. דבר זה כמובן לא פיזיקלי מפני שלא קיים שום חומר אמיתי שיכול לספוג עיבורים גדולים מספיק ללא כשל. אנו משתמשים באלסטיות עם מגבילי אנרגיה למידול התקדמות/התפשטות הדינמית של כשל בבטון. בעבודה נוכחית שני מודלים של מוצקים ההוקיאניים האיזוטרופיים הוצגו ונבחנו בהדמיות של חדירת קליע לתוך פלטה פריכה. בין שאר התוצאות של הסימולציות ראוי לציין שעומק חדירה של קליע לא רגיש לגודל הרשת עבור רשתות עדינות אפילו ללא הליך מיוחד של רגולריזציה. זו היא עבודה ראשונה בה שיטות של אלסטיות עם מגבילי אנרגיה משמשים לאנליזה דינמית של כשל.