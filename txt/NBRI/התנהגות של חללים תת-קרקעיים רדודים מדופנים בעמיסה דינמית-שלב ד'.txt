התנהגות של חללים תת-קרקעיים רדודים מדופנים בעמיסה דינמית - שלב ד׳
תקציר
המחקר עוסק בפתרון הבעיה של תגובה של מנהרה עמוקה לא עגולה מדופנת בקרקע ליניארית עם שכבה אלסטית הממוקמת בין מבנה לקרקע לפעולת הרמונית בתוך המנהרה. לשם כך משתמשים בתהליך אליטראציות, כאשר בכל צעד משתמשים בגירסה של תוכנה באלמנטים גבוליים, שפותחה בשלבים קודמים של המחקר, המטפלת בבעיה של תנאי גבול אלסטיים, כאשר על הגבול נתון קשר ליניארי בין מאמצים לתזוזות. את הבעיה פותרים נומרית בטורי ניומן בשיטה מעודכנת של פרלין עם שימוש בטרנספורמציית שנקס על מנת לשפר את מהירות התכנסות התהליך.
נבחנה התלות של התכנסות הפתרון בתדירות הפעולה ההרמונית ונקבע שכמות האיטראציות הנדרשת לדיוק מסוים קטנה עם התדירות. תלות זאת יותר משמעותית לתדירויות נמוכות.
נלמדו מהלכים של תזוזות בגבול הקרקע ומאמצי מגע בין הקרקע למבנה כתלות בתדירות. למאמצי המגע ולתזוזות הנורמאליים קיימים שני ערכים מכסימליים – באמצע קשת הגג ומתחת לריצפת המבנה. ערכים אלה כמעט שווים זה לזה וקטנים בתלות בתדירות התנודה. מאמצי הגזירה והתזוזות המשיקיות קטנים מהמאמצים ומהתזוזות הנורמאליים וגדלים מאמצע קשת הגג בו הם שווים לאפס לפינות המבנה שם מתפתחים ערכים מירביים. גם כאן המאמצים והתזוזות קטנים עם התדירות. ירידה זאת היא משמעותית במקרה של תדירויות נמוכות וזניחה בתדירויות גבוהות.