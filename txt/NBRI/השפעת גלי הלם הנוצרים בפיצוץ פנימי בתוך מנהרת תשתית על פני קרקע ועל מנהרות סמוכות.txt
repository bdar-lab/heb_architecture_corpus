השפעת גלי הלם הנוצרים בפיצוץ פנימי בתוך מנהרת תשתית על פני הקרקע ועל מנהרות סמוכות
תקציר
פותחה שיטה להדמיית התנהגות של מנהרת תשתית מדופנת בפיצוץ פנימי והשפעתו על פני הקרקע ועל מנהרת תשתית סמוכה. השיטה מאפשרת לתאר את כל שלבי התהליך: פיצוץ המטען; התפשטות של גלי הלם ושל תוצרי הפיצוץ בתוך חלל המנהרה; אינטראקציה בין הקרקע, הדיפון והגז פנימי כולל הפרדה בין הדיפון והקרקע במקרה של מאמצי מתיחה בפן הביניים; התפשטות גלי הלם בתווך הקרקע ואינטראקציה של הגלים עם מנהרה מדופנת סמוכה. המודל של הקרקע לוקח בחשבון התנהגות אלסטית פלסטית הן נפחית (צפיפות-לחץ) והן דביאטורית כולל השפעת הלחץ על גבול הכניעה במרחב הדביאטורי. לפתרון הבעיה עבור דיפון וקרקע משתמשים בשיטת ההפרשים הוואריאציוניים, אשר מאפשרת לטפל בתזוזות ובעיבורים גדולים ולהתחשב בהפרדה אפשרית בין הדיפון לגבול הקרקע במקרה של מתיחה. השיטה מאפשרת חקירה של השפעת תכונות של הקרקע ושל דיפון המנהרה על אינטראקציה בין דיפון לקרקע ועל התנהגות של מנהרות סמוכות ופני הקרקע.