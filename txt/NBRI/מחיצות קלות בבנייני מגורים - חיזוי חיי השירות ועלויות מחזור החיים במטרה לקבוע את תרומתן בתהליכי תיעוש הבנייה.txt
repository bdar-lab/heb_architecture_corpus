מחיצות קלות בבנייני מגורים – חיזוי חיי השירות ועלויות מחזור חיים במטרה לקבוע את תרומתן בתהליכי תיעוש הבנייה
תקציר
המחקר בחן בצורה אנליטית-השוואתית שלוש חלופות למחיצות בבנייני מגורים: מחיצות לוחות גבס, מחיצות בלוקי בטון תאי ומחיצות בלוקי בטון חלולים. החלופות הטכנולוגיות נבחנו ביחס לתוחלת החיים החזויה של המחיצות בתנאי בלייה סטנדרטיים, קרי כאשר המחיצות מבוצעות באופן תקין וממלאות את תפקודן באופן מלא; ביחס לתוחלת החיים החזויה בתנאי ליקויי בנייה מובנים ובתנאי כשל שונים, קרי כאשר זוהה מנגנון כשל אחד או יותר; וביחס לעלויות מחזור החיים של המחיצות בתנאי שירות סטנדרטיים ובתנאים כשל.
במהלך המחקר זוהו פרמטרים שהוגדרו "גורמי דיור שליליים (µ) " אשר משפיעים על קצב הבלייה של המחיצות. גורמים אלה כוללים: אי בעלות על הדירה; רמת תחזוקה ירודה (המתבטאת באי ביצוע פעולות תחזוקה בפרק זמן העולה על 3 שנים); צפיפות דיור גבוהה (מתחת ל-30 מ"ר/נפש); נוכחות ילדים מתחת לגיל 12; המצאות בעלי חיים בדירה; צפיפות רהיטים גבוהה בחדר בו ממוקמת המחיצה. הוגדרו ארבע קטגוריות של תנאי שירות על פי מספר גורמי הדיור השליליים:
0=µ - תנאי שירות קלים;
1	<^<2 - תנאי שירות מתונים;
2	<^<4 - תנאי שירות רגילים;
4	<^ - תנאי שירות אינטנסיבים.
בתנאי שירות קלים או מתונים (2 >^) מחזור החיים הסטנדרטי החזוי של מחיצות בלוקי הבטון החלולים ושל מחיצות בלוקי הבטון התאי גבוה מאוד (מעל 100 שנה ומעל 72 שנה בהתאמה). מחיצות לוחות הגבס הן היחידות שמחזור חיי השירות שלהן יורד מתחת ל- 50 שנה (47 שנה). יחד עם זאת, בהנחה שאורך חיי השירות המתוכנן של המבנים שווה ל- 50 שנה, אין להבדלים אלה משמעות בראייה של עלויות מחזור חיים. כתוצאה מכך מחיצת לוחות הגבס היא החלופה הכלכלית ביותר בתנאי שירות אלה. בתנאי שירות רגילים (2<^<4), מחיצות לוחות הגבס הן עדיין הכלכליות ביותר בראיית עלויות מחזור חיים בתנאי בלייה סטנדרטיים, אם כי חשוב להדגיש כי מחיצה זו היא הרגישה ביותר למספר גורמי הדיור השליליים. כתוצאה מכך בתנאי שירות רגילים יש להחליף מחיצה זו כעבור 27 שנה, ובתנאי שירות אינטנסיבייים כעבור 11 שנה (המקרה האחרון מחייב עוד שלוש החלפות לאורך מחזור החיים של בניין מגורים טיפוסי [50 שנה]). על כן
ניתן לומר כי מחיצת לוחות גבס בלתי מתאימה לשירות בתנאים אלה, ויש להימנע משימוש במחיצה זו במידה ואופק התכנון של המשתמש גדול מ- 25 שנה. בתנאי שירות אינטנסיביים (4≤µ) למחיצת בלוקי הבטון החלולים קיים יציב כפי שמתבטא במחזור חיים סטנדרטי חזוי של 38 שנה. בהשוואה לכך אורך חיי השירות של מחיצות בלוקי הבטון התאי (18 שנה) ושל מחיצות לוחות הגבס (11 שנה) נמוך. ממצאים אלה מצביעים בבירור כי מחיצת בלוקי הבטון החלולים היא החלופה הכלכלית ביותר והמתאימה ביותר מבין השלוש שנבחנו במחקר זה לתנאי שירות אינטנסיביים (שחיקה מואצת עקב מספר רב של גורמי דיור שליליים).
מחזור חיי השירות החזוי של מחיצות בלוקי הבטון החלולים מושפע במידה המתונה ביותר מליקויי בנייה מובנים ומתנאי כשל, בעוד מחזור חיי השירות של מחיצות לוחות הגבס הוא המושפע במידה המרובה ביותר מתנאי כשל. כלומר, מחיצות בלוקי הבטון החלולים מקטינות את הסיכון לנזק כלכלי למשתמש כתוצאה מתנאי כשל בראייה של תכנון מחזור חיי הבניין. עם זאת, בראיית עלויות מחזור חיים, מחיצות לוחות הגבס הן הכלכליות ביותר גם בתנאי כשל שונים כל עוד מספר גורמי הדיור השליליים קטן מ- 4. אולם כאשר מספר גורמי הדיור גדול מ-1, כל מנגנוני הכשל גורמים להחלפה אחת של מחיצה זו במהלך מחזור חיים של 50 שנה. המחיצה היציבה ביותר מבחינת עלויות מחזור החיים בתנאי כשל היא מחיצת בלוקי הבטון החלולים. מנגנוני הכשל מביאים להשפעה משמעותית על תוחלת החיים החזויה של מחיצה זו רק כאשר מספר גורמי הדיור השליליים גדול או שווה ל- 4. הקיים הטוב יותר של מחיצת בלוקי הבטון גורם לכך שעלויות מחזור החיים של מחיצה זו הנמוכות ביותר בתנאי שירות אינטנסיביים (4≤µ). לכן מחיצת בלוקי הבטון החלולים היא העדיפה כלכלית בתנאי שירות אלה גם בתנאי כשל שונים. בתנאי שירות רגילים (2≤4>µ) עלויות מחזור החיים של מחיצות בלוקי הבטון דומות לאלו של מחיצות הבטון התאי.
השוואת הממצאים של מחקר זה עם מאגרי נתונים קיימים הראתה כי מחיצות בלוקי הבטון החלולים מתפקדות טוב מהידוע עד עתה. השוואת ממצאי תוחלת החיים החזויה של מחיצות בלוקי הבטון החלולים עם הערכים הידועים בספרות מלמדת כי ממצאי מחקר זה מראים על מחזור חיי שירות ארוך יותר מהידוע עד עתה בספרות (מעל 50 שנה לעומת מעל 35 שנה בספרות). לעומת זאת ממצאי המחקר ביחס למחיצות לוחות הגבס מלמדים כי מחזור חיי השירות של מחיצת לוחות הגבס קצר יותר בהשוואה לנתונים בספרות (27 לעומת +30-35 בספרות).
מממצאי המחקר ניתן להסיק כי רכיבי פנים הבניין מושפעים מגורמים הקשורים בהיקף השימוש בבניין. הממצאים מראים כי בבחירת רכיבי הגימור יש להביא בחשבון שיקולי קיים של הרכיבים בתנאי השירות החזויים.