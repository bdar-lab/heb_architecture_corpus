ת2ציר
הבעיה שביסוד מחקר זה היא בעיה בסיסית באנליזה של בטון מזויין אשר, בהיותה מורכבת ומכילה רבים מהמאפיינים של הבטון המזויין, היא משמשת נושא חשוב למחקר ניסויי ועיוני מתמשך כבר בעיקר במהלך שלושים השנה האחרונות. הפעילות המחקרית בתחום זה התקדמה במידה רבה בתקופה זאת ובעיקר בשני העשורים האחרונים. לפני שנים רבות הוחל במכון הלאומי לחקר הבנייה בפעילות מחקרית בכיוון זה, אשר לא המשיכה והמחקר הנוכחי נועד להחיות את הפעילות ובהתאם למצב הידע העדכני לקדם את ההבנה ואת דרכי הטיפול בבעיה מורכבת, חשובה ובסיסית זאת.
מחקר זה הינו שלב ראשון של פעילות מחקרית רחבה שתכליתה הבנת התנהגות ההתנהגות של לוח מבטון מזוין בהטרחת גזירה. המחקר עוסק בחקירת ההתנהגות של לוח מבטון מזוין הנתון לפעולת עומסים הפועלים בשפות הלוח ובמישורו. דגש ניתן לכוחות מתיחה הפועלים בניצב לשפות הלוח. כבר בשלבים המוקדמים של העמסה כזאת, הבטון שבלוח נסדק ותהליך התפתחות הסדקים, עם גדול העומס וכיוונם יוצר תנאים משתנים המשפיעים על שדות המאמצים, העיבורים והתזוזות בלוח.
ניסויים שונים שנערכו בעולם מראים כי סדיקת הבטון מהווה מרכיב עיקרי בהתנהגות. אולם, המודלים הקיימים לתיאור ההתנהגות של לוחות מבטון מזוין בהטרחות שונות אינם מתייחסים להתפתחות ההדרגתית של סדקים דיסקרטיים. הגישה המנסה לתרגם שדה עיבורים בלוח מבטון מזוין סדוק לשדה עיבורים אקויולנטי אחיד בכל תחום הלוח, אינה מאפשרת מעקב נפרד אחר ההתנהגות של הבטון, הפלדה ופן הביניים, ולדון בהידבקות שבין הבטון והפלדה. גישה זאת אינה מתאימה לתיאור ההתנהגות המשתנה של הלוח הנדון בגלל השינויים הניכרים בשדה העיבודים החלים עקב הסדיקה. שינויים אלה אינם באים לידי ביטוי במודלים המבוססים על הנחת הידבקות אידיאלית ועל הנחת עיבורים ממוצעים מכיוון שאינם יכולים לעקוב אחר תהליך ההיסדקות ולקבוע את מיקומו של סדק שנוצר, את שינוי הקשיחות שנגרם עקב כך ואת התנאים להיווצרותו של הסדק הבא.
במחקר זה מוצעת גישה המתמקדת במעקב אחר ההתנהגות המקומית, בבחינת השתנות המאמצים והעיבורים בבטון ובמוטות הפלדה בכל נקודה בלוח ובזיהוי הסדיקה המתפתחת עם גדול העומס והשינויים החלים בעקבותיה. בגישה זו, תיאור התנהגות הבטון המזוין נעשה בעזרת רכיב חד־צירי מייצג אשר מתאר באופן אידיאלי את מעבר הכוח ממוט הזיון לבטון ואת תהליך הסדיקה ההדרגתי אשר מתפתח בבטון עם גדול העומס החיצוני. ייצוג התנהגות הלוח באמצעות רכיבים חד-ציריים כאלה, מתקבל משילוב מאפייני ההתנהגות של רכיבים אלה במספר מקרים בסיסיים תוך יצירת בסיס כולל לטיפול בלוח במקרה הכללי.
יישום הגישה המוצעת מתחיל במודל קיים לרכיב חד־מימדי מבטון מזוין המורכב מגליל בטון אשר במרכזו מוט זיון. המודל החישובי מתקבל מניתוח הרכיב בעזרת עקרונות בסיסיים של מכניקת הבטון המזוין ובאמצעותו ניתן להעריך את ׳התארכות הרכיב, את שדות המאמצים, העיבודים והתזוזות בבטון ובמוט הפלדה ואת מאמצי ההידבקות בפן הביניים בטון־פלדה, בתלות בעומס ובהתבסס על נתוני החומרים, הקשרים הקונסטיטוטיביים שלהם והקשר מאמץ הידבקות־החלקה בין הבטון והפלדה. על־ידי שילוב של אלמנט סופי מיוחד שפותח על בסיס המודל, אשר מתחשב
בקיומו של סדק דיסקרטי במיקום כלשהו לאורך האלמנט, המודל היסודי מטפל בכל תחום ההתנהגות כולל התחום של התפתחות הסדיקה עד לכניעה של מוטות הזיון.
בהתבסס על עקרונות המודל היסודי, פותח מודל מפושט, המניח התנהגות אלסטית־ליניארית של הבטון והפלדה וקשר ליניארי בין ההידבקות וההחלקה. הנחות אלה בשילוב עם ייצוג הסדיקה הדיסקרטית, מאפשרות את ניתוח ההתנהגות של תת־רכיב, כמייצג את התנהגות הרכיב כולו, כאשר ניתן לקבוע מראש ביטויים אנליטיים לשדות המאמצים, העיבורים והתזוזות, לעומסי הסדיקה ולרוחב הסדקים ותלותם ברמת העומס. חיזוי ההתנהגות של רכיבים אורכיים ושל לוחות בעזרת שני המודלים הללו, הראה התאמה טובה לתוצאות ניסויים.
בלוחות וברכיבים אורכיים שבהם כיסוי הבטון הוא מוגבל, עלולים להתפתח סדקי ביקוע שמקטינים במידה חדה את הקשיחות. בעבודה זאת הוצע מודל הידבקות ראשוני שמתחשב בהתפתחות של סדקי ביקוע ובהפחתה של מאמץ הידבקות הנובעת ממנה. תוצאות חישוב בעזרת המודל הושוו עם תוצאות ניסויים שבהם אובחנו סדקי ביקוע ונמצאה התאמה טובה לקשיחות הרכיב כתוצאה מהופעת סדקי הביקוע, למיקום הסדקים ולאורכם.
בשלבים הבאים של המחקר יורחב המודל לטפל בהשפעת כוחות לחיצה וכוחות גזירה ובתהליכי העמסה משולבים ומורכבים, לרבות העמסה לא מונוטונית.