התנהגות של חללים תת-קרקעיים רדודים מדופנים בעמיסה דינמית - שלב גי
תקציר
המחקר עוסק בפתרון הבעיה של תגובה הרמונית של תווך נקבובי לתנודת מובלעת קשיחה בהחלט כאשר בין מובלעת לקרקע ממוקמת שכבת ביניים אלסטית. לשם כך משתמשים בגירסה של תוכנה באלמנטים גבוליים המטפלת בבעיה של תנאי גבול אלסטיים כאשר על הגבול נתון קשר ליניארי בין מאמצים לתזוזות. את הבעיה פותרים נומרית בטורי ניומן (Neumann series). לפיתרון הבעיה הנדונה פותחה שיטה חדשה אשר עבורה כל אינטגרל נחשב כאינטגרל במובן של חלק סופי לפי Hadamard. לשיפור מהירות ההתכנסות של תהליך האיטראציות משתמשים בטרנספורמציית שנקס (Shanks transform) אשר פותחה בשלבים קודמים של המחקר.
נפתרה הבעיה של תנודה קווית הרמונית של מובלעת עגולה ונבחנה ההשפעה של תדירות התנודה על מאמצי המגע ועל לחץ מי הנקבובים בגבול מובלעת-קרקע. כאשר תדירות התנודה גדלה, מאמץ המגע הנורמאלי ולחץ מי הנקבובים קטנים. לעומת זאת מאמצי גזירה כמעט לא משתנים עם התדירות.