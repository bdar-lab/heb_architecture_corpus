מידול של התפשטות כשל במבני בטון מזוין עקב אימפקט
במהירות גבוהה
תקציר
ההפרדה בין שני חלקיקים מאופיינת על ידי ערך של אנרגית הקשר ביניהם, אשר מגבילה את אנרגיה המצטברת של האינטראקציה ביניהם. במקרה שגוף מוצק מורכב מהרבה חלקיקים קיים ערך של אנרגית קשר ממוצעת שהיא גם אנרגית הכשל שמגבילה את אנרגיה הדרושה להפריד בין החלקיקים בנפח חומר אינפיניטסימלי בדפורמציה. גורמים המגבילים את האנרגיה (מגבילי אנרגיה) שולטים על התרככות (softening) החומר אשר מצביעה על כשל. כלומר באמצעות הגבלה של צפיפות האנרגיה המאוגרת אפשר להציג תאור כשל החומר בתוך מודל הקונסטיטוטיבי של החומר. אנרגית הקשר הממוצעת ניתנת לחישוב במידה וההתפלגות הסטטיסטית של צפיפות הקשרים ידועה עבור החומר הספציפי. לחילופין, ניתן לכייל את מגבילי אנרגיה (אנרגית הכשל) מניסויים מקרוסקופיים. מודלים קונסטיטוטיביים היפראלסטיים מקובלים אינם משלבים בתוכם מגבילי אנרגיה, וכתוצאה מכך מאפשרים הצטברות בלתי מוגבלת של האנרגיה עם גידול העיבורים. דבר זה כמובן לא פיזיקלי מפני שלא קיים שום חומר אמיתי שיכול לספוג עיבורים גדולים מספיק ללא כשל. אנו משתמשים באלסטיות עם מגבילי אנרגיה למידול התקדמות/התפשטות הדינמית של הסדקים בבטון. בעבודה נוכחית מודל ההיפראלסטי מחוזק באמצעות תאור הויסקוזיות שימש לסימולציה של התפשטות סדקים בפלטה פריכה עם חריץ צידי קטן הנתונה למתיחה צירית באופן אימפולסיבי. בין שאר התוצאות של הסימולציות ראוי לציין שצורתה הנוכחית של תאורית האלסטיות עם מגבילי האנרגיה ללא רגולריזציה לא מתאימה לתאור התקדמות הדינמית של הסדקים וצמיגות לא מווסתת את הבעיה.