תקציר
דוח זה מתאר את ציוד החישה שתוכנן, יוצר ויושם במדידה ישירה של מאמצי גזירה ועיבורי גזירה בתוך מסת קרקע תחת העמסה. מרכיבי החישה מפורטים בזאת, והליכי הכיול שלהם ויכולותיהם מוצגים להלן.
החשיבות בפיתוח כלים אלו היא ביכולתם למדוד במדויק וברזולוציה רבה מאמצי גזירה ועיבורי גזירה בתוך הקרקע, ללא כל מידע מראש על המאמצים והעיבורים המופעלים בגבולות המערכת. כלים אלו מאפשרים "לראות" אל תוך הקרקע. מדידה ישירה של מאמץ גזירה ועיבור גזירה בתוך מסת הקרקע מאפשרת קביעה ישירה של מאפייני הקשיחות והריסון של הקרקע.
בשלב זה של הפרויקט המיקוד הנו בקשיחות הקרקע. המערכות יושמו במכשיר בקנה מידה גדול לבדיקת גזירה פשוטה, באוניברסיטת טורונטו בקנדה. זהו המכשיר הגדול והמתקדם מסוגו בצפון אמריקה כיום.
בדיקות הראו כי מאמצי גזירה הנמוכים משבריר של 1 קפ"ס (ואף קטנים מ-0.2 קפ״ס) ניתנים לבחינה בקלות. נמדדו עיבורי גזירה זעירים בסדר גודל של 5־10 (אבסולוטי). החיישנים נבדקו בגזירה פשוטה הן בתנאי גזירה מונוטונית בגובה קבוע והן בתנאי גזירה מחזורית במאמץ אנכי קבוע. הקשיחות לגזירה שנקבעה משלוש קבוצות שונות של בדיקות תואמות באופן מושלם זה לזה.
1.מבוא
ישנה התייחסות משמעותית בהנדסה גיאוטכנית, הן בפרקטיקה והן במחקר, לחוזק הקרקע לגזירה ולקשיחות הקרקע לגזירה. לכן זה מפתיע שכל כך מעט נעשה על מנת לפתח יכולת למדוד באופן ישיר מאמצי גזירה ועיבור׳ גזירה בתוך מסת הקרקע. המצב הקיים מתקשר לציטוט של לורד קלווין (1898), "לעיתים קרובות אני אומר, כאשר אתה יכול למדוד את מה שאתה מדבר עליו, ולכמת זאת במספרים, אתה יודע משהו לגביו. אבל כשאינך יכול למדוד אותו, ואינך מסוגל לכמת זאת במספרים, הידע שלך דל ואינו מספק.
מרבית הידע ההבנה שלנו של התכונות המכניות של קרקעות מגיע משני מקורות גנריים:
בדיקות על מדגמים המייצגים אלמנט קרקע, הנפוצות שבהן בדיקה לגזירה מרחבית, בדיקה לגזירה פשוטה, ופחות נפוצות הן בדיקת צילינדר חלול (hollow cylinder testing) או בדיקת תהודת עמוד
.(resonant column testing)
בדיקות על מודלים לרוב בקנה מידה מוקטן, לדוג' בצנטריפוגה, על גבי שולחן הרעדה או בתוך תא לחץ.
במקרה של בדיקות על אלמנט, הכוחות והעיוותים המופעלים או נמדדים בגבולות המדגם. ייתכן שהתפלגות המאמצים והדפורמציות בתוך המדגם תהיה אחידה, אך ייתכן גם שלא, וכך גם לגבי השפעת תנאי הגבול עליהם. במקרה של בחינת מודלים, מדידות אשר מבוצעות בגבולות, אמנם מספקות מידע אינפורמטיבי ויכולות להפיק תצוגה מרשימה של שדה הדפורמציות, לדוג' מדידה אופטית באמצעות PIV, אך הן אינן רלוונטיות לתגובת החומר בפועל.
מטרת המסמך הנה הצגת שיטות חדשות למדידה של מאמץ גזירה ועיבור גזירה בתוך מסת הקרקע. כלים אלו יאפשרו לנו "לראות" אל תוך הקרקע ויעזרו לנו להבין טוב יותר את האינטראקציה בין מאמץ הגזירה לעיבור הגזירה. הטכניקות בפיתוח הכלים מתוארות להלן, וכן מוצגת התרומה הגדולה שביישום הכלים הללו במקביל, בניסויי גזירה פשוטה המבוצעים על קרקע חולית.
פרויקט זה התבסס על שיתוף פעולה עם פרופ' מייסון גפגזי מאוניברסיטת טורונטו. הרעיון מאחורי שיתוף הפעולה היה מתוך הבנה שאנו בטכניון פיתחנו טכנולוגיות חישה מתקדמות, בעוד פרופ' בפגזי פיתח תשתית בדיקות מתקדמות. השילוב הביא לרמת מחקר כזו שלא יכולה להתבצע כיום ע״י אף קבוצת מחקר בעולם.
2.רקע
מאפייני הגזירה של קרקע נמצאים בחשיבות עליונה לחלק ניכר מההבנה שלנו בפרקטיקה גיאוטכנית, וביכולת שלנו לחזות ולבצע חישוב לאחור (back calculate) של הכוחות הגורמים לתופעות גיאוטכניות. לדוג', שקיעת כלונס היא פונקציה של מאמצי הגזירה המתפתחים לאורך מעטפת הכלונס, הקשיחות לגזירה של ממשק הקרקע-כלונס, והקשיחות לגזירה של הקרקע עצמה. בבעיות הקשורות בהנדסת רעידות אדמה, קשיחות הקרקע לגזירה, אשר שולטת בהעברת אנרגיית גזירה, לרוב נחשבת תלויה ברמת עיבור הגזירה שעבר אלמנט הקרקע הנדון. בשתי הדוגמאות הללו, התלות יכולה להיות אי-לינארית ובנוסף תלויה ברמת המאמצים.
מאפייני דפורמציית גזירה של קרקע מושגים לרוב באמצעות מגוון בדיקות אלמנט המבוצעות במעבדה.
מציעות כי מבחינה מעשית סוג בדיקה אחד אינו מאפשר (Ishihara 1983, Keene 2017) תפישות נפוצות
לכסות את כל תחום עיבורי הגזירה. זה כתוצאה ממגבלות היכולת שלנו ליישם ולמדוד עיוותים וכוחות בגבולות המדגם בבדיקות אלמנט. מעט מאד נעשה על מנת למדוד באופן מכני עיבור גזירה בתוך מסת הקרקע. בשדה, לעיתים נעשה שימוש בסוגים שונים של מדי נטייה לצורך הגדרת עיבור גזירה, אולם, לרוב מאמץ הגזירה אינו ידוע.
מדידת מאמץ הגזירה על דופן מבוצע שנים רבות, במקור במסגרת בדיקת אלמנט של גזירה פשוטה, לדוג',
.Talesnick and Ringel (2021) ולאחרונה ע"י Cole 1967, Stroud 1971, Budhu 1984,1985, Borin 1973
קביעת עיבורי הגזירה או שדה הדפורמציות על גבול מישורי מבוצע בבדיקות מודלים. שיטות קדומות כללו
מעקב אחר סימונים על גבי גבול מעטפת הקרקע, לדוג', (1986) Frydman and Keissar, ומאוחר יותר
באמצעות טכניקות (2003 .PIV (White et al. ניסיונות ספורים נעשו במטרה לצפות בשדה העיבודים בתוך מדגם קרקע של מודל באמצעות טכניקה רדיוגרפית (radiographic) (לדוג', 1975 Bransby and Milligan), אולם מעט מאד נעשה בכיוון הזה במשך שנים רבות.
היכולת למדוד במקביל את רכיבי טנזור המאמצים ואת רכיבי טנזור העיבודים, מעניק אפשרויות חדשות בהבנת תגובת המערכת יחד עם קביעת תכונות החומר. (2021) .Talesnick et al ממחיש את השימוש במדידות לחץ נורמלי בתוך הקרקע יחד עם מתמר עיבור לינארי במדידה ישירה של קשיחות קרקע בלחיצה, בתנאים סטטיים ופסאודו-דינמיים. הם ממחישים את התלות של קשיחות הקרקע בלחץ הנורמלי ובגודל העיבור.
בהתייחסות לחשיבות פרמטר׳ דפורמציית הגזירה לפרקטיקה ולמחקר בגיאוטכניקה, זה די מפתיע כמה מעט נעשה בפיתוח שיטות המקדמות מדידה ישירה בתוך הקרקע של מאמצי גזירה ו/או מאמצי עיבור. הניסיון היחיד הראוי לציון, במדידת מאמץ גזירה בתוך קרקע/תווך גרגירי, פורסם ע"י Askergaard בשנת 1995. שימוש במערכת שלו לא נמצא בספרות, וכן לא נמצא בשימוש לצד טכניקה למדידת עיבור גזירה בתוך הקרקע. מעט מאד נעשה בכדי למדוד פיזית עיבור גזירה בתוך הקרקע. הניסיון הרציני היחיד הנמצא בספרות הנו של (1984) Sawaguchi. בדומה להמשך השימוש בחיישן מאמץ הגזירה של Askergaard, המשך שימוש במערכת של Sawaguchi, גם לא נמצא בספרות המפורסמת.
אם כן, האתגר הוא לתכנן, ליישם ולאמת כלים שביכולתם למדוד כצמד מאמץ גזירה ועיבור גזירה בתוך מסת קרקע, בזמן תגובת מערכת הקרקע להעמסה. כלים אלו יושמו לקביעה ישירה של מאפייני דפורמציית גזירה מתוך בדיקת גזירה פשוטה-ישירה.
3	.פיתוח מסגרת עבודת החיישנים
3.1.כללי
חיישני מאמץ הגזירה ועיבור הגזירה המתוארים מטה, יוצרו ככלים המיועדים להטמנה בתוך מסת קרקע כאשר הקרקע נמצאת בתהליך היישום. גישה זו כוללת אפשרויות מדידה כגון בבדיקת מודלים במעבדה בקנה מידה מוקטן או בקנה מידה 1:1, בניסויי שדה שבהם פרופיל הקרקע מיושם מהתחתית כלפי מעלה, ובפרוייקטי בינוי שאינם לצורך ניסוי ובהם ניתן להציב את המדידים תוך כדי שלבי עבודות העפר, לדוג', סוללות עפר או מילוי קרקע. שני החיישנים תוכננו ליישום בפרופיל קרקע רוויה.
שני החיישנים תוכננו להתחשב במדידה של עיבורים קטנים תחת מאמצי גזירה נמוכים. דרישה זו שולבה בתכנון בתקווה שכלים אלו יוכלו להיות מיושמים במודלים מעבדתיים של יציבות מדרונות, בדיקות מודל התנזלות ובבדיקות שולחן הרעדה. במצבים אלו, חשובה היכולת למדידה של מאמצי גזירה קטנים מכיוון שגודל מאמץ הגזירה תלוי באופן ישיר במאמץ הנורמלי האנכי הפועל בנקודה הנמצאת בבחינה.
3.2.	חיישן מאמץ גזירה
Abbot (1967), Tory and )חיישן מאמץ הגזירה מבוסס על התפישה שהחיישן צריך להיות דק ככל הניתן
(1967)	Sparrow), בעל קשיחות גבוהה בכיוון נורמל לכיוון מדידת מאמץ הגזירה. בהתחשב בהנחות אלו, החיישן הוגבל לתגובה בכיוון רכיב אחד של גזירה במישור. לכן, סוג זה של חיישן ניתן לשימוש במצב מישורי בו כיוון כוח הגזירה מתלכד עם הציר הרגיש של החיישן. הנחה נוספת היא שתוצאה הגיונית יכולה להתקבל באמצעות מיצוע עומס הגזירה על גבי קוטר מרכזי של 38 מ״מ ושהזזת גזירה בממשק חיישן-קרקע יתרחש רק כאשר הקרקע עצמה נמצאת במצב גבולי של כשל בגזירה.
בקונפיגורציה הנוכחית, המתמר הנו בקוטר 70 מ"מ ובעובי 14 מ״מ. החיישן מורכב משבעה רכיבים כפי שמוצג באיור 1, וההרכבה המוצגת באיור 2. לב החיישן זו יחידת ההתמרה המוצגת באיור 3. יחידת ההתמרה תוכננה על בסיס רכיב הגרר בתא כוח של מנהרת רוח (1985 Ringel and Levin). חמש הקורות בכל צד של יחידת ההתמרה מעבירות את עומס הגזירה המופעל על פלטת הגזירה המוצבת על החלק המרכזי של יחידת ההתמרה אל הטבעת החיצונית של יחידת ההתמרה באמצעות כפיפה. מדי עיבור הוצבו
על גבי הסיבים החיצוניים של 4 הקורות הקיצוניות וחויטו בקונפיגורציית גשר ויטסטון מלא ( Full Bridge Wheatstone Configuration). לצורך כך נעשה שימוש במדי עיבור זעירים (MicroMeasurement) בעלי התנגדות של 5000 Q. הקורות ללא מדי עיבור סיפקו הגדלת קשיחות לעומסים בכיוון הניצב למישור, אשר יכולים ולמעשה אכן מייצרים אינטראקציה של עומס פרזיט׳.
שכבת הלטקס (חלק 3 באיור 1) נאטמת בין הפלטה העליונה החיצונית (חלק 1) לבין הטבעת החיצונית של אלמנט ההתמרה (חלק 4) ובין פלטת הגזירה (חלק 2) לבין החלק הפנימי של אלמנט ההתמרה. שכבת הלטקס מספקת איטום כנגד מים בחלקו העליון של מישור ההתקן. בשימוש בקרקעות רוויות החיישן מורכב כך שכל רכיביו מצויים בשמן סיליקון ללא אוויר. הפלטה התחתונה (חלק 5) מורכבת אחרונה, וההתקן נאטם כך שחלל מלא בשמן סיליקון
מטרת שכבת הגומי-סיליקון המיושמת בין הטבעת החיצונית העליונה לבין פלטת הגזירה היא למנוע כניסת גרגירי חול בין שני הרכיבים ולמנוע נטייה בתזוזה של יחידת ההתמרה.
מטרת רכיב ה"פריזבי" (חלק 6) המקיף את יחידת ההתמרה היא כפולה:
1.	הוא מבודד את יחידת ההתמרה מלקבל עומסי לחיצה מחוץ למישור המדידה.
2.	הוא מרחיק את אי האחידות שייתכן ונוצר כתוצאה מחוסר במאמצי גזירה משלימים
(2007 .Saada and Townsend 1981, Hanzawa et al) הרחק מאלמנט החישה של ההתקן.
לפני כיול החיישן, בוצע עיוף לאלמנט ההתמרה בשני כיווני ציר הגזירה ובשני כיווני ציר העומס הנורמלי. כיול החיישן מוצג באיור 4. איור 4א' מציג תגובת העמסה-פריקה למחזורי עומס גזירה המופעל בשני הכיוונים. התרשימים מציגים תגובה ליניארית ללא היסטרזה בפריקה. הכיול בשני הכיוונים הוא בעצם דומה, והוא ממחיש שהחיישן מסוגל להבחין במאמצי גזירה בתחום של 0.05 קפ״ס. בחינת האפקט של תגובה פרזיטית לשינויים בעומס בכיוון הנורמל מוצגת באיור 3ב'. עומס נשלט בכיוון נורמל לפלטת הגזירה הופעל בתחום של 0 ל-50 קפ"ס עם תגובה של פחות מ- 0.000002 V/Vex. פלט האות הנ״ל מתורגם לקריאה פרזיטית של 0.01 קפ"ס מאמץ גזירה ליחידת קפ״ס שינוי במאמץ נורמלי, שזה ערך קטן מאד.
על מנת לייצר מצב של חיכוך מירבי בין הקרקע לבין המתמר, המשטחים החיצוניים של רכיב ה"פריזבי" ופלטות החיישן צופו בגרגירי חול באמצעות דבק המטופל בחימום (heat curing glue).
3.3.	חיישן עיבור גזירה
תכנון חיישן עיבור הגזירה מבוסס על ההבנה כי עיבור גזירה הוא בטבעו עיוות זוויתי. התפישה המנחה מאחורי הפיתוח המכני של חיישן עיבור הגזירה הייתה כי המכשיר צריך להיות גמיש אינסופית, ללא חיכוך בסיבוב, ומבלי ליצור חיכוך עם מסת הקרקע. היחידה מתוכננת "לזרום" יחד עם הקרקע מסביבו. התכנון המכני התבסס על זה של ציר כנף. התפיסה המנחה מאחורי הדרישות החשמליות של היחידה הרגישה הייתה היכולת להיות מותאמת ל-3־10 מעלה (of a degree) בתחום של ±15 מעלות. יתרה מכך, הייתה
חשיבות לכך שלא תהיה היסטרזה בתגובה להיפוך בכיוון הזווית׳. לאחר מספר ניסיונות נבחרה יחידה
רגישה המבוססת על התקן זעיר המבוסס על אפקט הול (Hall Effect).
חיישן עיבור הגזירה מוצג באיור 5. ההתקן כולל 2 סטים של כנפיים, כל אחד מהם מותאם לתוך שני חריצים נגדיים שנחרצו באחד מתוך שני צילנדרים שעובדו בקפידה (איור 4א'). צילינדר א' מצויד בשקע שלתוכו הוכנס גוף התקן האפקט הול. ציר הסיבוב של התקן האפקט הול הוארך על ידי הדבקה של ציר מעובד בקפידה (איור 5ב'), שהוכנס לתוך חור מרכזי שהוכן בצילינדר בי. גוף התקן האפקט הול מרוסן לסיבוב בצילינדר א', בזמן שציר התקן האפקט הול מרוסן לסיבוב בצילינדר בי. התוצאה היא שניתן למדוד סטיה זוויתית יחסית בין שתי קבוצות הכנפיים. בתכנון הנוכחי ההתקן יוצר נפח צילינדר׳ באורך של 60 מ"מ ובקוטר של 60 מ"מ. הארכת הציר מצוידת ב- o-ring האוטמת את החלל בין הציר לבין הדופן הפנימית של צילינדר א', ובכך מבטלת את הגישה לנוזל לתוך החלק הקדמי של השקע בחיישן. צדו האחורי של החיישן אטום על ידי מכסה המותקן על צילינדר א' שדרכו עובר כבל התקן האפקט הול לתוך צינור פוליאוריטן בקוטר 3 מ״מ. מוטת הכנפיים של היחידה ניתנת לשינוי בקלות, כך שניתן לשנות את אפקט המיצוע כדי להתאים ליישומים שונים. ביישום המוצג מטה הייתה תחושה כי עיבור הגזירה בתוך המדגם יהיה אחיד יחסית, לאורך מוטת הכנפיים של 60 מ״מ של היחידה.
כיול התקני עיבור הגזירה בוצע באמצעות הפעלת הזזה לטרלית ידועה של סט כנפיים אחד יחסית לסט השני. כך, הסיבוב הזווית׳ נקבע באמצעות גיאומטריה. כיול התקן עיבור הגזירה מוצג באיור 6. תמונה של מתקן הכיול מוצגת באיור 6א'. איור 6ב' מציג את התגובה הלינארית והרציפה של היחידה הרגישה בתחום זווית יחסית של ±2 מעלות. מהתרשים המוצג באיור 6ב', מקדם הכיול הנו בקירוב 4.5 degree/vdc. מערכת איסוף הנתונים הנה בעלת 16 ביט עם תחום מתחים של ±10 Vdc, כך שרגישות החיישן/מערכת (least significant bit) מייצגים סיבוב בזווית יחסית של בקירוב 0.001 מעלות. איור 6ג' מראה תקריב של מחזור עיוות קטן מאד של ±0.5 מעלות. חשיבות תרשים זה היא בהצגת היעדר תגובה היסטרטית. זה נתפש כחשוב ביותר. כפי שיוצג בחלק הבא, אחד היתרונות של החיישן הוא בניטור עיוותי גזירה מחזוריים
קטנים ביותר.
לפני כל שימוש מכינים את היחידה על ידי כיסוי הכנפיים והצילינדרים המרכזיים בשכבה פשוטה של אמצעים להפחתת חיכוך. אמצעים אלו הם יריעות פלסטיק דקות (שקיות אשפה מניילון דק במיוחד הוכחו כמתאימות) המכוסות בשכבה דקה אחת של גריז גרפיט אשר מיושמת לאחר מכן על יחידת עיבור הגזירה. האמצעים משרתים
שתי מטרות. ראשית, הם מבטלים עומסי חיכוך לאורך מקטעי הכנפיים, ושנית הם מונעים מחול או חלקיקים עדינים יותר להיכנס לחללים בין תחתית הכנפיים והצילינדרים. אמצעי הפחתת החיכוך מוחלפים לאחר כל בדיקה.
4	.״שום מערכות החישה
אימות של מערכות אלו בתוך מסת קרקע אינו טריוויאלי, במיוחד במקרה של חיישן מאמץ הגזירה. הוחלט לאמת את מכשור המדידה על ידי יישום שני החיישנים במקביל בתוך מכשיר מעבדתי, בקנה מידה גדול, לגזירה פשוטה באוניברסיטת טורונטו, קנדה (איור 7). המכשיר תוכנן ויוצר ע"י Geocomp Inc, כפי שתואר ע"י 2022 .Ghafghazi et al. המכשיר תוכנן עפ"י הקווים המנחים שתוארו ע"י (1961) Kjellman. במערך
זה המדגם נגזר בעודו כלוא בתוך ערמת טבעות שתפקידה לשמור על עיבור לטרלי שווה לאפס, כאשר במקביל מתאפשרת התפתחות הומוגנית של עיוות גזירה על פני גובה המדגם. הקוטר הפנימי של הטבעות הוא 307 מ"מ וגובה המדגם הנומינלי הוא 125 מ״מ. ממדים אלו התאימו למיקומם של חיישן מאמץ גזירה וחיישן עיבור גזירה בתוך השליש המרכזי של המדגם. במכשיר מסוג זה מופעל לחץ אנכי ע״י משטח קשיח באמצעות תנאי גבול של מיקום המשטח. כתוצאה מכך, התפלגות הלחץ האנכי עלולה להיות לא אחידה על פני שטח המדגם. לחץ עפר צידי מתפתח בהתאם לתנאי מנוחה (at-rest conditions), והוא אינו ידוע אלא אם כן נמדד בנפרד ובאופן ישיר (2022 .Ghafghazi et al). מאמץ גזירה מופעל ישירות כעומס אופקי על המשטח העליון של המדגם. אחת ממגבלות הניסוי, המוזכרת לעתים קרובות, במנגנון הבדיקה לגזירה פשוטה (Saada and Townsend 1981 and others), היא היעדר מאמצי גזירה משלימים אנכיים שאמורים להתפתח בתגובה לעומס הגזירה המופעל על המישור האופקי של החלק העליון של המדגם. סוגיות של המגבלות התיאורטיות או המעשיות של מכשיר הגזירה הפשוטה הן מחוץ להיקף העבודה במסמך זה. עם זאת, היכולת למדוד מאמץ גזירה בתוך מסת קרקע מאפשרת להתייחס לסוגייה בהיבט הניסויי. מחקרים
מראים שבתוך השליש המרכזי של המדגם תנאי המאמץ הם (e.g. Wai et al., 2021 and earlier) נומריים
הומוגניים ומייצגים מצב של גזירה פשוטה. מכשיר הגזירה הפשוטה שימש כאן ככלי להפעלת גזירה על נפח מדגם קרקע. ניתן להשתמש בנתונים שהתקבלו מהחיישנים המקומיים כדי להתייחס להשלכות של תנאי הגבול של הגזירה הפשוטה על התפלגות המאמצים והעיבורים בתוך נפח המדגם.
4.1.	מערך הבדיקות והקרקע הנבדקת
במערך הבדיקות המוצג כאן יושמו שתי פריסות חיישנים (איור 8). בכל אחת משתי הפריסות, אחד מכל סוג החיישנים, עיבור הגזירה ומאמץ הגזירה, הוצבו באמצע הגובה בתוך החול כשהוא יושם יבש לתוך ערמת הטבעות של הגזירה הפשוטה. שני חורים קטנים שנקדחו דרך הטבעת המרכזית אפשרו מעבר של צינורות החישה מתוך המדגם אל מערכת איסוף הנתונים. בשתי הפריסות מרכז החיישנים נמצא בגבולות השליש האמצעי של מדגם הגזירה הפשוטה. בשתי הפריסות חיישן עיבור הגזירה הוצב באותו מיקום, כשהוא מגיב לעיבור הגזירה במישור zx. ההבדל בין שתי הפריסות היה בכיוון של חיישן מאמץ הגזירה. בפריסה I (איור 8א') חיישן מאמץ הגזירה הוצב בצורה אופקית ומכוון למדידת מאמץ גזירה (tzx) במישור z בכיוון x. בפריסה II (איור 8ב') חיישן מאמץ הגזירה הוצב אנכית ומכוון להגיב לגזירה במישור x בכיוון z (txz). בכל תצורת בדיקה לגזירה פשוטה מסוימת, שיווי משקל מומנטים מחייב שתוצאות הניסוי משתי הפריסות הללו צריכות להיות זהות.
שתי מסגרות עבודה בסיסיות לבדיקת גזירה פשוטה נלקחו בחשבון. בדיקת לחץ אנכי קבוע ובדיקת גובה קבוע. הבדיקות בוצעו הן במצב גזירה מחזורית והן במצב גזירה מונוטונית עד לכשל. הבדיקות המחזוריות בוצעו בעומס אנכי קבוע וכללו 4 סטים של מחזורי עיבורים נשלטים. שני מחזורים בעיבור גזירה (אבסולוטי) של ±0.001, שניים ב-±0.01, שניים ב-±0.02, וחמישה מחזורים ב-±0.05. כולם בזמן מחזור של 100 שניות.
בכל הבדיקות נאספו נתונים מחיישני העיבור והמאמץ, יחד עם נתוני המכונה שכללו עומס גזירה גלובלי, הזזת גזירה גלובלית, עומס אנכי גלובלי ודפורמציה אנכית גלובלית.
הקרקע שנבדקה בניסויים האלו הנה חול הנקרא (Medium Hutcheson Sand (MHS שהוא חול בגודל גרגר עדין עד בינוני בעל תכונות אינדיקטיביות כמפורט בטבלה 1 (אחרי רשימת המקורות). מדגמים הוכנו על ידי שפיכה זהירה של חול יבש באמצעות משפך, לתוך ערמת הטבעות מגובה נמוך מאוד על מנת ליצור מדגמים בעלי צפיפות יחסית נמוכה, בתחום של 35%-25%.
4.2.	תוצאות הבדיקות
4.2.1.	בדיקות במאמץ אנכי קבוע
איורים 9 10-1 מציגים נתונים משתי בדיקות בעומס אנכי קבוע, שתיהן בדיקות מחזוריות, ושתיהן בוצעו בתנאי עומס אנכי קבוע. בדיקה אחת, FL01, בוצעה בפריסה I (איור 9) והשנייה, FL02, בפריסה II (איור 10). התרשימים מוצגים במונחי זמן וכוללים הן מדידות מקומיות והן מדידות גלובליות. איורים 9א' ו-10א' משווים בין מאמץ גזירה גלובלי למאמץ גזירה מקומי, איורים 9ב' ו-10ב' בין עיבורי גזירה מקומיים לבין גלובליים. למרות שקשה להבחין בפרטים באופן זה, ניתן לראות שבשני המקרים ובכל המחזורים, עיבור
הגזירה, הנמדד ע"י חיישן עיבור הגזירה, קטן באופן עקבי מזה שהופעל ע״י המכונה (איורים 9ב' ו-10ב'). תצפית זו מוסברת ע"י כך שמצופה רפיון (slack) מסוים במכונה והחלקה בין המדגם לבין משטחי המכונה העליון והתחתון. עיבור הגזירה, הנמדד עם חיישן עיבור הגזירה המקומי, פוחת במהלך מספר מחזורים של עיבור גזירה קבוע הנשלט ע"י המכונה. כמו כן, ניתן לראות כי מאמץ הגזירה בין נקודות השיא (-peak to-peak) פוחת ממחזור למחזור במהלך מספר מחזורים מסוים. תצפית זו ניתנת להבחנה הן בתגובת חיישן מאמץ הגזירה המוטמן בקרקע והן במאמץ הגזירה הגלובלי שנמדד. שתי התצפיות האחרונות מוסברות בכך שבדיקות אלו בוצעו בתנאים של עומס אנכי קבוע. במהלך התפתחות עיבור גזירה, גובה המדגם פוחת בקביעות (ירידה void ration) עקב הצפיפות היחסית הנמוכה של המדגם ונטיית תגובת המדגם להתכווצות.
4.2.2.	בדיקות גזירה פשוטה מונוטוניות תחת גובה קבוע
בדיקת גזירה פשוטה-ישירה משמשת לעיתים קרובות במחקרי התנזלות קרקע. בבדיקת גזירה פשוטה התפתחות לחץ המים הנקבובי נאמד בעקיפין כשינוי בלחץ האנכי הנדרש כדי לשמור על גובה מדגם קבוע במהלך גזירת המדגם. המדגם עבר "קונסולידציה" ללחץ אנכי של gz=100 kPa. איור 11 מציג נתונים של בדיקת גזירה פשוטה מונוטונית שבוצעה בתנאי גובה קבוע על מדגם תחוח של חול האטציסון (Hutcheson). בתוך המדגם יושמו חיישנים בהתאם לתצורה של איור 8א'. איור 11א' מציג את תגובת מאמץ הגזירה הגלובלי - עיבור הגזירה הגלובלי שנרשמו ע״י המכשיר בהשוואה לתגובת מאמץ הגזירה המקומי - עיבור הגזירה המקומי שנרשמו מחיישנים שהוטמנו במדגם. איור 11א' כולל את השינוי בלחץ האנכי המופעל כדי לשמור על גובה מדגם קבוע. השוואה בין מאמץ הגזירה הגלובלי - עיבור הגזירה הגלובלי לבין אלו המקומיים חושף כי נראות אותן מגמות בדיוק. למשל, שיא במאמץ גזירה בעיבור גזירה של פחות מ-0.01, ולאחריו ירידה, מינימום מקומי ועלייה הדרגתית. המדידות המקומיות מדגישות את המאפיינים הללו בצורה מובהקת יותר בהשוואה למדידות הגלובליות.
איור 11ב' מציג תצוגה מוגדלת של תחום העיבודים הקטנים של הבדיקה. כאן מתגלה כוחן של המדידות המקומיות. יש לשים לב להתפתחות החלקה של עקומת מאמץ־עיבור המקומית בהשוואה לתגובה הגסה שמוצגת על ידי המדידות הגלובליות. ההרגשה היא שתגובה גסה זו נובעת בחלקה מרפיון (slack) במערכות המכניות ובמעבר עומס הגזירה למסת הקרקע. כתוצאה מכך, תזוזות גזירה שנקלטו גלובלית, אינן מועברות במלואן לקרקע. זה מודגם באיור 11ב'. באיור, המספר שמצורף לכל תרשים מתייחס לזמן מתחילת הפעלת הזזת הגזירה. כפי שניתן לראות, ישנה הסטה בין המאמצים והעיבורים הגלובלים כפי שנרשמו במהלך 12 השניות הראשונות של הבדיקה. כתוצאה מכך, עיבורי הגזירה המתרחשים בקרקע קטנים יותר מאלה שנרשמו ע״י חיישן תזוזת הגזירה הגלובלית. כפי שנידון בחלק הבא, ישנה חשיבות לשגיאה זו כאשר מנסים להעריך את הפרמטרים התכנוניים של קשיחות וריסון מנתוני מאמץ־עיבור של
ניסויים.
5	.דיון
5.1.	מאמצי גזירה משלימים
אם המדגמים והתנאים בשתי הבדיקות במאמץ אנכי קבוע (FL02-1 FL01) היו זהות, אז העקבות של מאמץ גזירה מקומי ועיבור גזירה מקומי כפונקציה של זמן היו חופפות. התרשימים של איור 12 מראים שזה לא המקרה, עם זאת התרשימים כן ממחישים שבמהלך שלושת הקטעים המחזוריים הראשונים עקבות מאמץ הגזירה המקומי (איור 12א') דומים מאוד זה לזה. ישנה הפרדה אסימטרית בצדו החיובי של מאמץ הגזירה Tau בתרשים שמתחיל בסט המחזורים הסופי (יחס מאמץ הגזירה הגבוה ביותר). הנתונים מראים כי על פני נפח הקרקע בה הוצבו חיישני מאמץ הגזירה, למעשה כן מתפתחים מאמצי גזירה משלימים כמצופה. העקבות של עיבור גזירה מקומי שנרשמו בשתי הבדיקות (איור 12ב') עקביות על פני כל התחום למרות הסטת "גוף קשיח" של הנתונים.
5.2.	לולאות היסטרזה של מאמץ גזירה - עיבור גזירה
העקבות של מאמץ גזירה ועיבור גזירה הן עבור מדידות מקומיות והן עבור מדידות גלובליות המוצגות באיורים 9 10-1, אינן מתאימות באופן מיטבי להערכה של תכונות החומר. עם זאת, אם עבור סט מחזורים מותאם קנה המידה, אזי כמות גדולה של נתונים, שאינם ברורים בתחילה, עשויים להיות בעלי ערך. איור 13 מציג את הנתונים שנרשמו מבדיקה FL01 של איור 9 במהלך 1.5 עד 4.8 הדקות הראשונות של חלק הגזירה של הבדיקה, שלא ניתן היה לראות בקנה המידה של איור 9. יש לשם לב לרפיון (slack) במערכת כאשר מאמץ הגזירה המופעל עובר דרך האפס. הרפיון מופיע בעקבה של עיבור הגזירה הגלובלי, אך פחות בעיבור שנרשם ע״י חיישני עיבור הגזירה המקומיים. ניתן להשתמש בנתונים אלה ליצירת לולאות היסטרזה של מאמץ גזירה - עיבור גזירה הנמדדות בצורה ישירה. איור 14 מציג את הלולאות הללו בארבע השוואות שונות מהקטע הראשון של שני מחזורי העמסה של איור 13. איורים 14א' ו־ב' משווים לולאות המבוססות על מדידות גלובליות ללולאות המבוססות על מדידות מקומיות עבור כל אחת משתי הבדיקות. הנתונים בשני המקרים ממחישים שהלולאות המבוססות על המדידות המקומיות קטנות יותר, עיבורי הגזירה משיא לשיא (peak to peak) קטנים יותר ומאמצי הגזירה משיא לשיא קטנים יותר. איור 14ג'
משווה את לולאות ההיסטרזה משתי הבדיקות (FL02-1 FLO1) המבוססות על המדידות הגלובליות. העיבודים משיא לשיא בשני המקרים הללו חייבים להיות זהים, כפי שנקבע בתנאי הגבול של עיבור נשלט של הבדיקה. עם זאת, כפי שניתן לראות בתרשימים, התפתחות מאמצי הגזירה הגלובליים בשני המקרים שונים. לעומת זאת, איור 14ד' משווה את הלולאות על סמך המדידות המקומיות. בתרשימים אלו ברור הדמיון בין שתי התוצאות.
איורים 15 16-1 מציגים את אותה קבוצת גרפים כמו זו המוצגת באיורים 14-113, אולם עבור הקטע השני של שני מחזורי העמסה. ניתן לבצע את אותן הבחנות בשני האיורים האלו ביחס לקטע ההעמסה השני כפי שהוצג בראשון, אולם, בשל עיבור גזירה מופעל גדול יותר, ההבדל היחסי קטן יותר בגודלו. איורים 17א ו-ב מציגים את ההשוואות של המדידות המקומיות בקטע השלישי ובשני המחזורים הראשונים של הקטע הרביעי בהתאמה.
5.3.	קביעת קשיחות הקרקע
היתרון ופריצת הדרך הגדולים ביותר בגישה שפותחה בפרויקט מחקר זה הוא ביכולת שקשיחות הקרקע עשויה להיקבע ע״י שתי מדידות נפרדות המבוצעות בתוך הקרקע ללא כל ידע מראש על תנאי המאמץ או העיבור המיושמים בגבולות הבעיה. איור 18 ממחיש יכולת זו. הגרפים של האיור מציגים את הקשיחות לגזירה כפונקציה של עיבור גזירה עבור שלוש בדיקות, FL02-1 FL01 (בדיקות מחזוריות במאמץ אנכי קבוע) DSS5-1 שהייתה בדיקת גזירה מונוטונית בתנאי גובה קבוע. כל הנתונים המוצגים בתרשים הם מחיישני מאמץ הגזירה ועיבור הגזירה המקומיים. הקשיחות לגזירה מוצגת כקשיחות הסקנטית (secant) לגזירה. הנתונים מהבדיקה המונוטונית (DSS5) מייצרים עקומה חלקה כמעט רציפה של קשיחות לגזירה מעיבור גזירה של 5־10 (אבסולוטי) לעיבור גזירה של קצת יותר מ-0.1. הנתונים מהבדיקות המחזוריות במאמץ
אנכי קבוע מייצרים נתוני קשיחות משיא לשיא (peak to peak) של עיבורי גזירה ברמות עיבורים ספציפיות מתוכננות מראש של 0.001, 0.01, 0.02 0.05-1. יש לשם לב שרמות אלו אינן תואמות במדויק את הרמות המתוכננות מראש מכיוון שאלו מבוססות על מדידות התזוזה הגלובליות (המכונה). נתוני הקשיחות שהוצגו נקבעו מהמחזור השני של כל תוספת מאמץ כשיפוע הקו המחבר את קצוות לולאת ההיסטרזה (ראה למשל איור 16ד). כפי שניתן לראות בנתונים המוצגים באיור 18, ההתאמה בין שלוש הבדיקות השונות הנה יוצאת מן הכלל. כמובן, זה היה נהדר אם ניתן היה לייצר קטע מחזורי בתחום עיבורי גזירה קטן יותר, איפשהו בין 5־10 (אבסולוטי) ו-4־10 (אבסולוטי), אולם זה היה מעבר ליכולות המכשיר לגזירה פשוטה. התרשים ממחיש את יכולות מכשור המדידה המקומית גם במאמצי גזירה קטנים ובעיבור׳ גזירה זעירים.
6	.מסקנות וצעדי□ קדימה
נתוני הבדיקה המוצגים כאן התעלו הרבה מעבר למצופה מהצעת המחקר המקורית. הם כוללים פיתוח והוכחת הרעיון לא רק של חיישן מאמץ גזירה מקומי, אלא גם של חיישן עיבור גזירה. הגישה שננקטה במחקר זה היא חדשנית ומקורית לחלוטין. לא ניתן למצוא זאת בספרות.
הבדיקות המוצגות כאן הוגבלו לבדיקות גזירה פשוטה בקנה מידה גדול שבהן ידועים מאמצי הגזירה ועיבור׳ הגזירה הגלובליים. עם זאת, הנתונים ממחישים את היתרון של שימוש בשני הכלים הללו במקביל ללא התחשבות במדידות גלובליות. היתרון האמיתי של כלים אלו הוא כאשר הם מיושמים במצבים בהם אין דרך או שיטה להעריך את גודל או את הכיוון של מאמצי הגזירה ו/או עיבורי הגזירה בתוך מסת הקרקע. תהליך המחקר הזה כבר החל. בדיקות שיתופיות החלו ב-(!) אוניברסיטת טורונטו בנושאים של CPT
וסוגיות חדירה בכלליות, 1-(ii) בעיות ביציבות מדרונות באוניברסיטת קווינס, קנדה. בשני המקרים הללו היישום כבר החל, והתוצאות נראות מרשימות מאוד. שיתוף פעולה שלישי מתוכנן עם אוניברסיטה ביפן אשר מעוניינת להשתמש בכלים אלו על מנת למדוד מאמצי גזירה ועיבור׳ גזירה בבדיקת שולחן הרעדה כדי לבחון עומסי קרקע סיסמיים על צינורות טמונים. שיתוף פעולה זה יתחיל ברגע שיפן תיפתח למטיילים זרים.