א. ַתּ ְק ִציר
מסמך עמדה זה מציג ומנמק את הצורך בתקן ישראלי לניהול הבניה מטעם המזמין.
המסמך נערך ע"י צוות רחב של מומחים ובעלי דעה בנושא ניהול הבניה בהיבטים המעשיים, המשפטיים והמחקריים. המסמך נשען על נתונים עדכניים ממקורות שונים: בסיס ספרותי, סקרים, נתונים סטטיסטיים, מחקרים, תקנים וראיונות.
מסמך העמדה כולל את נושאי התוכן הבאים:
•	הקדמה – בה מוצג רקע כללי, בדבר מרכזיותו של ענף הבניה והשפעתו על המשק, בפערים קיימים בהתקשרויות חוזיות ובהגדרת תפקידיו, סמכויותיו ואחריותו של מנהל הפרויקט.
•	תקנים מחייבים בעולם ובארץ – בחינת נושאים אלו מצביעה על חסרונם של תקנים והגדרות מחייבות של ניהול הבניה ומנהלי הפרויקטים בארץ, בהשוואה לקיים בעולם (באירופה, צפון אמריקה ואוסטרליה).
•	פערים – בחינת הנושא מצביעה על פערים קיימים בארץ בנושאי רגולציה, תקנים ומחויבויות של מנהלי הפרויקט ביחס לבעלי תפקידים שונים בענף הבניה. בעוד ששאר בעלי התפקידים - מהנדסים ומתכננים, קבלנים ואחרים - מחויבים ברישוי ובאחריות לרבות פלילית, מנהלי פרויקטים אינם מחויבים ברישוי ואינם נושאים באחריות רגולטורית.
•	מסקנות והמלצות – המסקנות מצביעות על העדר הסדרה של נושא ניהול הבניה מטעם המזמין וממליצות על אימוץ תקנים בינלאומיים לניהול פרויקטי בניה מטעם המזמין. ההמלצות מציבות יעדים ראשיים ויעדי ביניים.
ב. ַה ְק ָדּ ָמה
•	מטרת המסמך
מסמך עמדה זה מציג ומנמק את הצורך בתקן ישראלי לניהול הבניה מטעם המזמין.
•	רקע כללי
ענף הבניה (הכולל, לא רק בניינים, אלא גם: תשתיות, תחזוקה, שיפוצים, חיזוקים, שדרוגים וכו') הינו ענף מרכזי מבחינת היקף המועסקים ומבחינת תרומתו לתמ"ג. בשנים האחרונות, חלה בארץ התרחבות בהיקף הפעילות בענף. בשנת 2019 הגיע משקלו לכדי 6.47% מהתמ"ג (77,351 מתוך 1,195,183 מש"ח) 1. משקל הבניה בתעסוקה הגיע לכדי 6.7% מכלל המועסקים (ארנון ברק, 2015). על פי תכנית העבודה של התאחדות הקבלנים בוני הארץ, אשר הוגש לכנסת ה-23, חלקו של ענף הבניה והתשתיות בתמ"ג הינו 12.1%, והיקפו השנת 2019 היה 160 מיליארד ₪ - הגבוה מבין ענפי המשק.
השפעתו של ענף הבנייה על משק המדינה ועל כלכלתה, גדולה בהרבה מן הסטטיסטיקה הרשמית משתי סיבות עיקריות:
•	האחת – סיווגם הרשמי של הרבה תת-ענפים כתעשיות ייצור אע"פ שהם משרתים כמעט באופן בלעדי את ענף הבנייה, כגון: תעשיות בטון ומלט, מחצבות, מרצפות, כלים סניטריים, צבעים, אלומיניום וזכוכית לבניינים, מוצרי נגרות לבניינים, אספלט, ברזל ופלדה. תת-ענפים אחרים מושפעים במידה רבה מן הפעילות בענף הבנייה וכוללים, למשל, תובלה יבשתית, תובלה ימית, תעשיות מתכת ותעשיות פלסטיק. לפי הערכתנו, משקלו של ענף הבנייה בכלכלת המדינה כפול, לפחות, ממשקלו הרשמי.
•	השנייה – העובדה המוכרת לכול של תת-דיווח בענף הבניה, בעיקר בעבודות בהיקפים קטנים, שיפוצים ותחזוקה.
מסמך זה מתייחס בעיקר לפרויקטים הנעשים מכספי הציבור באמצעות גופים ממלכתיים, מוניציפאליים, גופים מוסדיים, רשויות למיניהן, חברות ציבוריות וכיו"ב , אשר כפופות לחוק חובת המכרזים, או שהן פועלות כך מתוך בחירה. בענף הבניה בארץ קיימים פערים רבים בהסדרה ובניהול של פרויקטי בניה, ובמיוחד בניהול פרויקטי בניה מטעם המזמין. העיקריים שבהם:
•	התקשרות חוזית
•	העדר הגדרה ברורה של בעלי תפקידים בפרויקטי בניה, בראש ובראשונה: סמכויותיו וחובותיו של מנהל הפרויקט.
•	פערים בהתקשרויות החוזיות
ההתקשרויות החוזיות בענף הבניה (בארץ ובעולם), נעשות במגוון צורות. קיים שוני גדול בהגדרה ובהבנה של מושגי יסוד חוזיים בענף. בחלק מהמקרים, בעיקר בהתקשרויות חוזיות עם גורמים מוסדיים (ממשלתיים, מוניציפליים, רשויות וחברות גדולות במשק) קיימות מתכונות של חוזים. אולם, גם במקרים כאלה החוזים אינם אחידים. הם שונים בין פרויקט אחד למשנהו, אפילו באותו גוף מוסדי.
הגדרת בעלי התפקידים אינה אחידה. תחומי האחריות של בעלי התפקידים ובעלי העניין מוגדרים חלקית בחוזים אולם לא נקבעה לגביהם אחריות כלשהי למעט אחריותם לפי חוק התכנון והבניה. בנוסף, הגדרות אלו שונות מחוזה לחוזה לעיתים קרובות, ההגדרות אינן חד משמעותיות, והן נתונות לפרשנויות שונות.
נוכח נתונים אלה, מורגש הצורך בהסדרה של נושא ההתקשרויות החוזיות בענף הבניה, וזאת בשורה של נושאים:
•	הגדרה ברורה וחד-משמעית של מונחי יסוד בניהול פרויקטי בניה חוזיים.
•	איתור וסיווג סוגי ההתקשרויות.
•	הגדרת הסמכויות, תחומי האחריות, חובות של הצדדים ובעלי התפקידים בחוזים.
•	חלוקת סיכונים נכונה והוגנת בין הצדדים השונים בפרויקטי בניה.
•	הצעת חוזים אחידים, הוגנים, ברורים וחד משמעיים בסוגי התקשרויות שונים ובהיקפי בניה שונים בענף.
אימוץ, או יצירה, של חוזים אחידים בענף הבניה, יקנה יתרונות משמעותיים למשק ולעוסקים בענף.
הערה: הסדרת הפערים הנ"ל אינה חלק מעבודת הליבה של התקן המוצע. נושא זה הינו רחב יריעה, וראוי שיטופל בנפרד מהתקן שבנדון. סוגיית הקשר בין התקן המוצע לניהול פרויקטי בניה מטעם המזמין, לבין ההתקשרויות החוזיות, ראוי שתידון בעת הכנתו 2.
•	מנהל הפרויקט – תפקידיו, סמכויותיו וחובותיו
במרבית פרויקטי הבניה, הן בשוק הפרטי וודאי בפרויקטים ציבוריים, ממונה מנהל פרויקט האחראי מטעם המזמין על ביצוע הפרויקט. עבודתו של מנהל הפרויקט איננה מוגדרת וגם לא נעשית בצורה מקצועית אחידה. חלק גדול של מנהלי הפרויקטים בענף הבניה נעדרי הכשרה ספציפית בנושא. התקנים הישראלים הקיימים הנוגעים בנושא אינם שלמים, ועל פי רוב, אינם מיושמים.
הצורך בהסדרה של תפקידיו, סמכויותיו ואחריותו של מנהל הפרויקט, בדגש על מנהל הפרויקט מטעם היזם, עלה ממחקרים שונים שנערכו בשנים האחרונות. מחקר בולט בנושא ("בחינת ההשפעה של מנהל הפרויקט מטעם היזם על תוצאות של פרויקטי בנייה" שנערך בהזמנת משרד הבינוי והשיכון)3, מצביע על הצורך בשינוי המצב הקיים של ניהול הפרויקטים מטעם היזם.
לכן, מורגש הצורך בקיום תקן מחייב לניהול פרויקטים (בענף הבניה). על התקן המוצע להסדיר את הנושאים הבאים:
•	הגדרה חד משמעית והסדרה של חובותיו, סמכויותיו ואחריותו של מנהל הפרויקט מטעם המזמין.
•	קביעה של הגדרות מונחים בתקן, כמינימום מחייב.
פירוט המטרות, היעדים ואופן המימוש של תקן כזה יפורט בהמשך.
ג.	ְתּ ָק ִנים ְו ִשׁיטֹות
1	. מה בין תקנים ושיטות
לתקנים (Standards) ולשיטות (Methods), מטרות שונות. לא פעם נוצר בלבול מושגים ביניהם.
•	תקן – מגדיר מה צריך להיעשות ועל ידי מי. אין התקן מגדיר איך נעשות פעילויות.
•	שיטה – מיועדת לשימוש מעשי. היא מגדירה ומספקת קבוצה של פעילויות שיש לעשותן, בעלי
תפקידים ובנוסף טכניקות לביצוע פעילויות אלו. 4
•	הערכה – התקן נועד, בין השאר, לסייע בהערכה של שיטה מסוימת.
2	. תרומת התקן לניהול פרויקטים מטעם המזמין
תקנים מסודרים ושיטתיים לניהול פרויקטי בנייה (בדומה למפרט הכללי לעבודות בנין) משפרים את האיכות ואת היעילות של ניהול הפרויקטים מטעם המזמין בכך שהם מגדירים עקרונות ניהול ופעילויות מפתח חיוניות הנדרשות לניהול תקין שלהם, וזאת בדרכים הבאות:
•	דרך סלולה: התקן מתווה דרך ניהול, היכולה לשמש כרשימת תיוג (checklist) של פעילויות נחוצות והכרחיות לניהול תקין, יעיל וללא טעויות של פרויקטי הבניה: כמו גם תכולות עבודה של בעלי תפקידים בפרויקט. זאת תוך עמידה בדרישות מינימום חוקיות וקביעת מחויבויות מקצועיות.
•	עדכניות המידע: התקן מטבעו מתעדכן מעת לעת כפועל יוצא מהתפתחויות טכנולוגיות, חוקתיות, רגולטוריות ומהפקת לקחים מפרויקטים אחרים. עמידה בתקנים מבטיחה שמירה על רמת ניהול גבוהה ועדכנית.
•	תקשורת ומונחים: ניהול פרויקטים באופן כללי, מחייב תקשורת טובה בין כל גורמי הניהול והביצוע, בפרויקטים יצרניים בכלל, ובפרויקטי בניה בפרט. תקנים ממסדים ומגדירים באופן חד-משמעי מושגים ומונחים מקצועיים 5. בכך מונעים מראש תקלות וכשלים.
•	אחריות: תקנים קובעים אחריות ומחויבות. במקרה הנדון של מנהל הפרויקט מטעם המזמין.
ד.	ְתּ ָק ִנים ְמ ַח ְיּ ִבים – ְתּמּו ַנת עֹו ָלם
במדינות רבות קיימים תקנים מחייבים המטפלים באספקטים שונים של ניהול וניהול הבניה, לרבות מטעם מזמין העבודה 6. להלן דוגמאות לתקינה כזו:
•	מערכת תקני (ISO (International Organization for Standardization, של הארגון הבינלאומי לתקינה. מערכת תקנים זו כוללת שורה של תקני ניהול, לרבות תקני ניהול מחייבים בענף הבניה. המובילים שבהם:
Project, programme and portfolio management — Context and - ISO 21500 o .concepts
ISO 21501, ISO 21502, :תקן ניהול פרויקטים מוביל הכולל שורה שלמה של תקנים נלווים
ISO 21503, ISO 21504, ISO 21505, ISO/TR 21506, ISO 21508, ISO 21511
Buildings and civil engineering works – Vocabulary - ISO 6707 o
מערכת של ארבעה תקנים המסדירה את עולם המונחים בניהול פרויקט בניה מסוגים שונים.
Anti-Bribery Management Systems -ISO 37001	o
תקני ניהול למניעת שחיתות.
•	מערכת תקני (BS (British Standard לרבות BS ISO (תקנים בריטיים מבוססי ISO)
מערכת תקנים מחייבים בבריטניה, אשר מיושמים, תוך התאמה, גם בארצות נוספות. המובילים שבהם:
BS ISO 21500 o - התאמה של תקן 21500 ISO על חלקיו השונים לבריטניה.
BS ISO 6707 o - התאמה של תקן 6707 ISO על חלקיו השונים לבריטניה.
Project management. Principles and guidance – BS 6079:2020	o
Construction procurement policies, strategies and -BS 8524 -	o
.procedures – Code of practice
ה.	ְתּ ָק ִנים ָבּ ָא ֶרץ
בישראל אין תקן ניהול לענף הבניה, וממילא גם אין תקן למנהל פרויקט מטעם המזמין.
•	תקן הניהול ת"י 21500 – קוים מנחים לניהול פרויקטים, הקיים בארץ, מחריג את ענף הבניה והתשתיות, ואינו חל עליהם.
•	ניהול הבניה בארץ מתבצע בצורות שונות, בשיטות שונות, ולעתים – ללא שיטה סדורה כלל. גופים מוסדיים שונים7 קבעו נהלים פנימיים לניהול פרויקטי בניה. גם נהלים אלה אינם מיושמים במלואם בגופים אלה. על-פי-רוב, ניהול פרויקטי הבניה הינו נגזרת של החוזה בין המזמין למבצע. המסמכים המובילים הגנריים לצורך זה הינם:
o חוזה מדף 3210
o החשב הכללי – תנאים כלליים חוזה קבלני 2014
o חוזה תכנון ביצוע משהב"ט 1998
o נתיבי ישראל – חוזה לעבודות קבלניות
גם חוזים אלה אינם מועתקים כלשונם; הם מותאמים ומשתנים בהתאם לתנאי הפרויקט הספציפי. (ראה סעיף ב' ְּתּ ָק ִנים ְּו ִשׁיטֹות לעיל).
•	ניהול פרויקטי הבניה בארץ וניהול הבניה מטעם המזמין, חסרים אמות-מידה מחייבות הקובעות מה צריך לעשות כל אחד מן המנהלים, ומהן חובותיו ואחריותו.
ו.	ְפּ ָע ִרים
פערים בתהליך התכנון והבניה:
•	מזמין המעוניין בפרויקט: מכין תוכנית רעיונית, אסטרטגית. לשם מימוש הפרויקט ממנה המזמין מומחים מטעמו בתחומי התכנון, הניהול והביצוע. מומחים אלה אמורים לממש את החזון של המזמין במונחי איכות, בטיחות, לוח זמנים ותקציב.
•	מתכננים – המתכננים כפופים לחוקים, תקנות, תקנים והנחיות שונות, לרבות: חוקי מדינה, חוק התכנון והבנייה, הנחיות ועדה מקומית\מחוזית\ארצית, תקנים, מפרטים טכניים כמו "הספר הכחול", ועוד. אחריותם מוגדרת בחוק ו/או בתקנות, והיא מחייבת הכשרה מקצועית והליכי רישום ורישוי. אי עמידה בחלק מהן הינה עבירה פלילית.
•	מבצעים (קבלני ביצוע) – אף הם מחויבים לעמוד בדרישות רגולטוריות-חוקיות (חוק רישום קבלנים לעבודות הנדסה בנאית, תשכ"ט -1969) לרבות עמידה בתקנים, בתקנות ובתנאי החוזה. גם כאן, אי עמידה בהן הינה עבירה פלילית.
•	עורכי מכרז – כפופים למגבלות שונות עפ"י חוקי המדינה, או הרשות הציבורית.
ניהול הפרויקט – המזמין ממנה מנהל פרויקט מטעמו, לפי רצונו. למנהל הפרויקט מטעם המזמין אין מגבלות ודרישות של ניסיון, ידע, או תקנים מחייבים. כמו כן, מנהל הפרויקט אינו מחויב לעמידה רגולטורית. רישום בפנקס המהנדסים, במדור ניהול פרויקטים - אינו תנאי מחייב. תקלות וכשלים בבניה נובעים, לא-פעם, מניהול לקוי והחלטות ניהוליות שגויות. כשלים כאלה, נותרים "יתומים" וללא אחראים ישירים, כאילו הם "כח עליון".
ז.	ַמ ְס ָקנֹות
ניהול הבניה – בכלל, וניהול הבניה מטעם המזמין, כפי שנעשה בארץ – בפרט, חסרים סטנדרטים מחייבים של אחריות וסמכות. במדינות רבות, הוסדר נושא זה בתקינה מחייבת. קיומו של תקן ישראלי מחייב לניהול הבניה מטעם המזמין, הינו הדרך הנכונה והמתחייבת להסדרת נושא ניהול הבניה מטעם המזמין, כמו גם: חובותיו, סמכויותיו ואחריותו של מנהל הפרויקט מטעמו.
ח.	ַה ְמ ָל ָצה ִעם ַי ֲע ֵדי ֵבּי ַנ ִים
1.	המלצה
אימוץ תקנים בינלאומיים 6079:2020 BS לניהול פרויקטי בניה (מטעם המזמין), ותקן 21500 ISO על כל חלקיו ועדכוניו לרבות 21502 ISO.
הערות:
•	התקן יכלול, בין השאר, מילון מושגים ומונחים על בסיס תקני 6707 BS ISO 6707, ISO ולקחי המחקר שבסימוכין 8.
•	התקן יתרום תרומה רבת ערך לקידום ענף הבניה בארץ.
o עמידה בלוחות זמנים. עיכובים בפתיחת פרויקטים עקב אי עמידה בלוחות זמנים, גובים מחיר כלכלי וסביבתי ניכר, במיוחד בפרויקטים ציבוריים. הימשכות פרויקטים מעבר למתוכנן מעמיסה עליהם תקורות קבועות נוספות, התייקרויות, תשלומים שוטפים בלתי צפויים ועוד. ניתוח כלכלי של פרויקטים ציבוריים מוכיח שלעיכובים אלו השפעות כלכליות היקפיות רבות. כך לדוגמא: אי פתיחתו של כביש חדש במועד, מעמיס נסיעות מיותרות, אובדן שעות עבודה למשק והשפעות סביבתיות בנושאי איכות הסביבה. עיכובים בפרויקטים של תשתית, משבשים את לוחות הזמנים במימוש תכניות בינוי ושיכון, מנציחים את תופעת עליית מחירי הדיור, עקב אי מימוש תכניות ממשלתיות למאבק בתופעה זו.
o הקטנת הנזק הכלכלי הנובע מכשלים ואסונות בענף הבניה. לפי נתוני ועדת העבודה והרווחה של הכנסת, הנזק השנתי למשק הנובע מתאונות עבודה, נאמד בכ-15 מיליארד ₪ שהם קרוב ל-1% מהיקף הבניה השנתי.
o הגברת הבטיחות והקטנת תאונות העבודה בענף. בשנים האחרונות, נפגעו יותר מ-6,000 פועלי בנין בשנה. בשנת 2020, למרות הירידה במספר ההרוגים בתאונות עבודה בענף, נרשמו הנתונים הבאים 9: נפצעו 423 עובדים ונהרגו 65 עובדים.
o תועלת כלכלית נוספת: הגברת הפריון, תיעוש, איכות המוצר, הגדלת מחזור החיים של המוצר.
2.	ְי ָע ִדים
2.1	יעדים ראשיים
•	יצירת תקן ישראלי למונחי ניהול בענף הבניה.
•	יצירת תקן מותאם ISO לניהול הבניה מטעם המזמין.
2.2	יעדים נוספים (רשימה חלקית)
•	נטרול השפעת "המזמין" על הפעולות המקצועיות של "מנהל הפרויקט" מטעם המזמין.
•	הגדרות רשמיות של סמכות, אחריות ומחויבות של מנהל הפרויקט מטעם המזמין.
•	מנהל הפרויקט יהיה מחויב לתקן ול-ISO כמינימום מחייב. בתקן יוגדרו חד-משמעית אחריותו
לנושאים שונים.
•	QC ו-QA ניהול התכנון – יהיו באחריותו של מנהל הפרויקט.
•	פיקוח עליון, בטיחות, הפעלת מכוני בקרה וייעוץ חיצוניים, בהתאם לקביעת מנהל הפרויקט יהיו באחריותו.
•	קביעת המחויבות המקצועית של מתכנני המשנה, בהתאם לתקנים הישראליים ו/או הבינלאומיים. התקן הישראלי ייקבע כמינימום מחייב.
•	9000 ISO כחלק ממערכת ניהול ארצית ויסודות מנחים.
•	הגדרות ומונחים הנהוגים בארצות המערב לפי תקני ISO וכיו"ב.