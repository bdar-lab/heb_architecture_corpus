חקירת מכניזם ההתנהגות של קירות מקרקע משוריינת
תקציר
דו"ח זה מתאר מחקר שנעשה עבור משרד הבינוי.והשיכון המחקר נעשה ע"י צוות המכון הלאומי לחקר הבנייה בשיתוף עם חברות טר-ארמה בע"מ ואדמיר בע"מ. במסגרת המחקר, בוצעו מדידות במשך בניית קיר מקרקע משוריינת ע"י רצועות פלדה, מסוג טר-ארמה, בגובה 10 מ'. המדידות בוצעו ב- 3 מפלסים של שריון, וכללו, בכל מפלס, 2 מדידות של לחץ עפר אנכי, 4 מדידות של לחץ עפר אופקי, ו- 4 מדידות של כוחות מתיחה לאורך רצועות שריון. כל אמצעי המדידה פותחו בטכניון; מדידות לחץ העפר בוצעו עם מדי לחץ בשיטת איפוס, (Null soil pressure cells) והכוחות נמדדו ע"י תאי כוח שהותקנו על הציר הניטרלי של רצועות השריון.
קליטת נתונים, איחסון ובקרה לכל אחד משלושת שכבות המדידות נעשה ע"י מחשב נפרד לכל שכבה. שלושת המחשבים מוקמו במכולה שמוקם ליד הקיר, מול חתך החקירה. המכולה הייתה מבודדת מבחינה טרמית, וכלל מערכת חשמל (מגנרטורים) עם הספקה רצופה (UPS) ומיזוג אוויר. לחץ אוויר לפעולת תאי הלחץ סופק ממכלי אוויר דחוס של צוללנים.
מערכות המדידה והבקרה מבוססות על הפעלה רצופה של לחץ אוויר וחשמל ופעולה רצופה של המחשבים, והם תוכננו תוך הנחה שמשך בניית הקטע הניסוי של הקיר לא יימשך מעבר ל- 2 – 3 חודשים. למעשה, הבנייה נמשכה כ- 200 יום, כולל הפסקה של כ- 60 יום. כתוצאה, נגרמו תקלות למדידות, וחלק ממדי המדידה יצאו מכלל פעולה.
למרות הקשיים הנ"ל, ניתן לסכם מספר מסקנות שהתקבלו מהמחקר וממחקרים קשורים שנסקרו במשך המחקר, כדלקמן:
(א)	התאים למדידת לחץ קרקע, הפועלים בשיטת איפוס (Null soil pressure cells), מאפשרים מדידה אמינה של לחץ עפר, אבל מאחר והם תלויים מהספקה רצופה של חשמל ולחץ אוויר, הם מתאימים לשימוש רק בסביבה בה תנאים אלה מובטחים, ללא צורך בהתערבות אנושית.
(ב)	מדידות לחץ הקרקע וכוחות המתיחה ברצועות השריון הראו פיזור משמעותי בתוך המסה
המשוריינת. פיזור דומה התקבל גם במחקרים קודמים שפורסמו בעיתונות המקצועית. ממצא זה מעיד על אי האחידות הקיימת בתוך המסה המשוריינת, הנגרמת, באופן בלתי נמנע, בזמן הנחת והידוק המילוי, הנחת רצועות השריון, והתקנת מדי המדידה. למרות פיזור זה, ניתן לסכם ממצאים כלליים כדלקמן:
•	לחצי הקרקע האנכיים מתפזרים סביב הערך γz. אין הצדקה להעריך לחצים אלה על בסיס הגישה של Meyerhof.
•	לחצי הקרקע האופקיים גבוהים, בדרך כלל, מהערכים המתקבלים מהמשוואה σh = K.γz, כאשר K מחושב בהתאם להנחיות התקן.
•	הערכים של K, המחושבים לפי היחס בין הלחץ האופקי המדוד ללחץ השכבות (σ )	/ γz)) גבוהים, משמעותי, מהערכים המחושבים לפי התקן, האמורים לנוע בתחום
של בין Ka ו- Ko. הערכים המתקבלים מ- σ ) / γz) גבוהים, בדרך כלל, מ- Ko (מחושב לפי התקן).
•	כוחות המתיחה בתוך השריון נמוך, בדרך כלל, המערך המחושב לפי התקן. מאידך, למרות שיש פיזור משמעותי לערכים המדודים ברצועות שונות בכל שכבת שריון, הערך המרבי בכל שכבה דומה לערך המרבי המחושב לפי התקן עבור אותה שכבה.