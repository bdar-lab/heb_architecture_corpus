פיתוח והקמה של מערכת ניסוי לבדיקת תפקוד של קירות חוץ -בדיקות חדירת אוויר ומים דרך מישקים יבשים בבנייה
לאיטום מעטפת הבניין בפני הסתננות אוויר וחדירת מים חשיבות רבה במספר הקשרים: חיסכון באנרגיה, מניעת בעיות רטיבות, מניעת מעבר קול, מניעת מעבר עשן, ומניעת בעיות בליה וקיים. על פי הספרות, בעיית הסתננות האוויר חמורה יותר בדרך כלל בקירות המבוצעים עם מישקים יבשים, כגון בבנייה מעץ ומפלדה ובקירות מסך מרכיבי אלומיניום וזכוכית, אך קיימת גם בקירות בנויים מבלוקים ואפילו בבנייה מבטון. היות ששיטות הבנייה הנהוגות בישראל אינן זההות לאלה שבחו"ל, ופיתוח מוצרי בנייה מתועשים נושא אופי מקומי, נדרשים ידע ויכולת מקומית לצורך הבדיקה והניתוח של בעיות האיטום לאוויר ולמים של בנייה בשיטות המקומיות.
במסגרת המחקר הנוכחי שודרג והוכנס לעבודה מתקן ישן ובסיסי ביותר לבדיקת מעבר אוויר 4 מ'. הטמעת השימוש במתקן Xומים, אשר ניתן להתקין בפתחו רכיבים בגודל מירבי של כ- 4 כללה בדיקות של קיר עם חלון, קירות בלוקים ללא ועם טיח, וקיר מסך. המתקן יוכל שלמש מעתה ואילך הן על מנת לבצע מחקרים בנושא של אטימות קירות, והן על מנת לבצע בדיקות שגרתיות של אטימות לאוויר ולמים של שיטות בנייה שונות. לצורך הבדיקה של קירות מסך נבנה גם מתקן נשיאה המדמה את אופן ההרכבה של הקירות בבניין, ומגיש אותם אל מתקן הבדיקה.
תוצרי המחקר הרב-שלבי כוללים:
•	מתקן מכויל במצב עבודה לבדיקת אטימות לאוויר ולמים של קירות מסוגים שונים.
•	מתקן נשיאה והצמדה עבור קירות מסך להבטחת תנאי בדיקה המדגמים את המצב בפועל.
•	שיטת בדיקה וניתוח עבור הערכת ההתנהגות והעמידות בפני חדירת אוויר של המעטפת הבנויה.
•	ערכי ייחוס עבור חדירת אוויר דרך המעטפת הבנויה בבנייה הקונבנציונלית בישראל.
•	מודל מתאים לקירות קונבנציונליים, כולל ערכי הפרמטרים, לצורך השימוש באנאליזות.
•	איתור נקודות התורפה בקיר מסך קל אופייני לבנייה בישראל ופרטים משופרים.
•	מודל מתאים לקיר המסך הנ"ל, כולל ערכי הפרמטרים, לצורך השימוש באנאליזות.