כשל חומרים צמנטיים לאחר יישומם באתר בנייה בתנאים רטובים
תקציר
המחקר הנוכחי, עוסק בלימוד וניתוח נסיבות הכשלים של חומרים צמנטיים, לאחר יישומם באתרי בנייה בתנאים רטובים. תוצאות הבדיקות שנערכו, מראות כי בתערובת הקשויה נמצאה תכולה גבוהה של סולפטים. בתנאים רטובים סולפטים מגיבים עם צמנט, ויוצרים "אטרינגיט" ו"תאומסיט" שגורמים לתפיחה ולהתפרקות של החומר הקשוי, וזאת הסיבה העיקרית לכשל חומרים צמנטיים, לאחר יישומם באתר בנייה. בדו"ח זה מתוארות שיטות בדיקה, אותן ניתן לבצע על מנת לגלות נוכחות סולפטים בחומרי בנייה. כמו כן, הדו"ח מתאר תהליך המחקר, תוצאות הבדיקות שנעשו, וממצאים של סיורים באתרי בנייה. המסקנה העיקרית של המחקר היא כי הכשל נובע מהוספת חומרים המבוססים על סידן גופרתי באתר הבנייה. יחד עם זאת, הכשל עלול להתרחש גם מתכולה גבוהה, של סולפט בצמנט לבן שנמצא בין חומרי הגלם, כי ידוע שהצמנט הלבן הינו רגיש במיוחד להתקפת סולפטים. לסיכום, מובאות המלצות לאמצעים בהם כדאי לנקוט על מנת למנוע כשלים דומים בעתיד.