קר - חם
מודל חישוב פשוט להערכה כוללת של צריכת האנרגיה בבניינים מאוקלמים
תקציר
תוכנת "קר–חם" הנה כלי תכנון פשוט (SDT - simplified design tool ) המאפשר למתכנן מבנה ו/או מערכת מיזוג אוויר וכן לאחראי להפעלת המבנה לאמוד את ההשלכות של הפרמטרים התכנונים ו/או התפעוליים על צריכת האנרגיה לקירור ולחימום המבנה.
תוכנת "קר–חם " מבוססת על תוכנה קודמת ("קר – 4 ") אך בגרסה זאת נוספו חישובי צריכת האנרגיה לחימום בתקופות החימום לאלה של צריכת האנרגיה לקירור בתקופת הקירור, עם כי יש הבדלים מהותיים בין המתודולוגיות של שני הלכי החישוב. פלט התוכנה כולל :
*	חלוקת עומס הקירור לפרטים שונים (תאורה, ציוד, אנשים, רווחים סולריים וכדומה).
*	צריכת שיא כולל הבדלה בין עומס מוחשי (sensible ) ועומס כמוס (latent) וכן הבדלה בין עומס המבנה ועומס אוויר צח.
*	הספקת אוויר צח ע"י המפוחים
*	צריכת אנרגית לקירור וצריכת שיא עבור כל חודש ועבור כל העונה (כולל הבדלה בין עומס מוחשי ועומס כמוס, שעה ויום דרישת שיא)
*	צריכת האנרגיה במדחס של מערכת מיזוג האוויר והציוד ההיקפי (מפוחים, משאבות וכדומה)
*	צריכת האנרגיה לחימום (התווסף בוורסיה החדשה )
בדומה לגרסה הקודמת ("קר–4") גם תוכנת "קר–חם" חוברה לתוכנת "תרמו" במערכת המשולבת "תרמו 2007" ובאופן זה עושה שימוש בכל מאגרי הנתונים הקיימים בה. בנוסף לכך נעשה מאמץ לאחד את שתי התוכנות הן מבחינת המבנה הלוגי של להגדרת גיאומטרית הבניין והכנסת נתוני הקלט והן מבחינה ויזואלית, באשר לחזות הממשקים המשמשים להפעלת התוכנה.
השימוש העיקרי בתוצאות החישוביות המופקות באמצעות המערכת המשולבת נועד לבחינת היבטים אנרגטיים של תכן המבנה, וביניהם: חישוב של הגדלים המאפיינים את התיפקוד התרמי
של בניין או חלק ממנו ובדיקת התאמתם לדרישות התקן; אומדן מקורב של צריכת האנרגיה הנדרשת לאיקלום הבניין או חלק ממנו (קירור בתקופת הקיץ וחימום בתקופת החורף); בחינה של חלופות תכן בשלבי תכנון הבניין והערכת ההשפעה של דפוסי הפעלה שונים של המערכות על התיפקוד האנרגטי של הבניין.