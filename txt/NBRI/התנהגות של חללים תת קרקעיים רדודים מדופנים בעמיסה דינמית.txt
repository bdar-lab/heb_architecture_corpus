התנהגות של חללים תת-קרקעיים רדודים מדופנים בעמיסה דינמית
פרק ראשון של המחקר עוסק בבחינת ההתנהגות הסיסמית של מנהרה עגולה מדופנת הממוקמת בעומק גדול בקרקע. החקירה הסייסמית התמקדה בפעולה לא הרמונית המתוארת על ידי אקסלרוגרמה של רעידת אדמה ובהשפעתה על מערכת דיפון טרומי רב קטעי - קרקע אלסטי עם שכבת ביניים בין הדיפון לבין הקרקע. הבעיה נפתרת בעזרת טרנספומצית פוריה (Fourier transform). הוכח שלפתרון הבעיה מספיק לבצע טרנספומציה של האקסלרוגרמה בלבד. הבעיה ההרמונית עבור תמונות פוריה (Fourier images) של הנעלמים נפתרה בשימוש טורי פוריה-בסל (Fourier-Bessel series). המקורות של הנעלמים נקבעו בעזרת טרנספומצית פוריה הפוכה (reverse Fourier transform) בשימוש בטכניקה של fast Fourier transform) FFT). תוצאות המחקר הודגמו בדוגמת חישוב הכוללת אנליזה של הן מאמצי המגע והן תנודות של הדיפון ושל גבול הקרקע בפעולה של גל שטוח בצורת אקסלרוגרמה שנמדדה ברעידת האדמה שאירעה ב- San Fernando.
הפרק השני של המחקר עוסק בהתנהגות הסטטית של מנהרות תת קרקעיות רדודות ולבחינת האינטראקציה בין המנהרה לפני הקרקע. לשם כך פותחו אלגוריתם ותוכנת מחשב המבוססים על שיטת האלמנטים הגבוליים. השיטה מבוססת על שילוב של טורי ניומן (Neumann series) עם טרנספורמצית שנקס מעודכנת (modified Shanks transform). נבחנה ההתנהגות של חלל עגול וכן של חלל בעל צורת פרסה (horseshoe cavity) לעומס לא סימטרי מפורס אחיד הפועל על קטע מסוים של פני הקרקע. במקרה של חלל עגול הוכח שהעומס המירבי על גג המנהרה מופיע במקרה של לחץ סימטרי. כאשר השקול של כוח הלחץ החיצוני מתרחק מציר הסימטריה של החלל, המאמץ המירבי בהיקף החלל יהיה קטן יותר. לעומת זאת, במקרה של מנהרה בעלת צורת פרסה (horseshoe cavity) (אשר בה יש נקודות פינתיות) מופיעות נקודות מקסימום של המאמצים גם על קשת הגג וגם בפינות. כאשר העומס הפועל על פני הקרקע הוא סימטרי, המאמץ המירבי יהיה על קשת הגג. כאשר השקול של כוח הלחץ החיצוני מתרחק מציר הסימטריה של החלל, המאמץ בקשת הגג יקטן אך למאמץ הפינתי יש התנהגות מורכבת: עד למרחק מסוים בין שקול הכוח החיצוני לבין ציר הסימטריה המאמץ גדל ורק אחר כך הוא יורד. מרחק זה (דרגת אי הסימטריה של העומס) תלוי בגובה קירות המנהרה ובאורך הקטע העמוס של פני הקרקע. כאשר גובה הקירות קטן או כאשר
הקטע העמוס גדול (ביחס לרדיוס של קשת הגג) המאמץ המירבי מופיע בנקודה פינתית, אחרת - המאמץ המירבי יופיע על קשת הגג.
הפרק השלישי של המחקר עוסק בפתרון בעיה של תגובה הרמונית של מנהרה לא עגולה מדופנת בקרקע ליניארית עם שכבה אלסטית הממוקמת בין מבנה לקרקע. לשם כך פותחה גירסה של תוכנה באלמנטים גבוליים המטפלת בבעיה שלישית של תורת האלסטיות כאשר על הגבול נתון קשר ליניארי בין מאמצים לתזוזות. נבחנו טנזור גרין (Green tensor) ואופרטור מאמצים ( stress operator) של בעיה חיצונית הרמונית והוכח שבמקרה זה ניתן להשתמש בשיטה מעודכנת של פרלין (modified Parlin approach) המבוססת על שימוש בטורי ניומן (Neumann series) על ידי נוסחאות מיוחדות של רגולאריזציה (regularization). נפתרה בעיה של תגובת הקרקע לתנועות הרמוניות הבאות של מובלעת (inclusion) הטמונה בקרקע: תנועה קווית של גוף קשיח בהחלט; תנועה סיבובית של גוף קשיח בהחלט; התפשטות הרמונית של מובלעת ללא כפיפה של גבול המובלעת. בכל המקרים האלה נבחנה תלות של מאמצי מגע (נורמאליים וגזירה) בתדירות של תנודת המובלעת.