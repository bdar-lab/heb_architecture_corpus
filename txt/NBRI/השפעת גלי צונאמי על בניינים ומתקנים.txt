השפעת גלי צונאמי על בניינים ומתקנים
תקציר
בשלב זה של המחקר פותחה גישה ממוחשבת להדמיה של יצירת גל צונאמי בשיטות ניסוי מקובלות שונות. כמו כן הוחל בחקירת פעולתו של גל צונאמי שנוצר בתנאים כאלה על קיר קשיח בהחלט על מנת להעריך את העמיסה הדינמית הנובעת מגל צונאמי. המחקר מתמקד בפיתוח שיטת האנליזה והבחינה נעשית מול שיטות מעבדתיות להדמיית גלי צונמי, כאמור לעיל. יובהר כי המחקר לא נועד לבחון את התאמתן של שיטות ניסוי אלה לייצוג גלי צונאמי ריאליים. השוואת תוצאות האנליזה הנומרית עם תוצאות ניסוי הנתון בספרות לגבי צורת הגל שנוצר.
נבחנו ארבע שיטות עיקריות להיווצרות גל צונאמי במתקני ניסוי: שחרור פתאומי של עמוד מים, התקדמות אופקית או אנכית של בוכנה קשיחה וסיבוב של פלטה קשיחה. בין הגלים בעלי אותו גובה שנוצרו בשיטות השונות, הגל שנוצר בשיטת התקדמות אופקית של בוכנה הוא קצר ביותר והגל שהתקבל בשימוש שיטת "בוכנה אנכית" הוא הארוך מכל הגלים. הגל שנוצר בשיטת "פלטה מסתובבת" דומה לזה שהתקבל בשיטה של "עמוד נופל" אך אורכו מעט גדול יותר. לחץ השיא של הגל מבוכנה אופקית, אשר פועל קיר קשיח בהחלט הוא הקטן ביותר כאשר לחץ הגל הנוצר על ידי פלטה מסתובבת הוא הגבוה ביותר. מכך נובע שיש לבחור את שיטת יצירת הגל בהתאם לתנאים הדרושים.
נבדקה ההשפעה של חספוס קרקע הבסיס על הגל שנוצר ועל לחצי המגע. במים עמוקים החספוס משפיע על מהירויות רק בסמוך לפני קרקע הבסיס וכמעט אינו משפיע על מהירות בתווך המים שבשכבה העליונה, על גובה הגל שנוצר, על לחצי מגע ועל גובה עליית המים לאורך הקיר. במקרה של מים רדודים כל הפרמטרים הנ"ל כן מושפעים מרמת החספוס וכמובן ערכם קטן עם עליית דרגת החספוס. בתחום המהירויות הנבחן, גובה הגל במים רדודים קטן בתלות לינארית במקדם החספוס. במקרה של מקדם החספוס גבוה אות לחץ מגע יותר "חלק" בהשוואה לאות הלחץ עבור מים רדודים ללא "ריסון".