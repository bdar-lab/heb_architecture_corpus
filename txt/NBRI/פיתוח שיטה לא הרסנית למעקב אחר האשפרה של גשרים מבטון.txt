פיתוח שיטה לא הרסנית למעקב אחר
האשפרה של גשרים מבטון
תקציר :
אחד המרכיבים הקריטיים להבטחת טיב הבטון בשטח הוא אשפרה, אשר משפיעה באופן ישיר על איכות הכיסוי של הבטון. כדי להבטיח איכות זו מתייחסים המפרטים בצורה מפורשת לתהליך האשפרה הנדרש בשטח. יחד עם זאת, מאחר ומערכת הבטחת האיכות איננה מסוגלת לעקוב באופן רציף על ביצוע דרישות אלה, ומאחר ואין שיטת בדיקה פשוטה ומקובלת לבחון האם אכן בוצעה אשפרה זו כראוי, קיים חשש ואף עדויות לכך שבפועל, איכות הבטון בכיסוי איננה עונה לדרישות המתכנן. אחד המרכיבים הקריטיים להבטחת טיב הבטון בשטח הוא אשפרה, אשר משפיעה באופן ישיר על איכות הכיסוי של הבטון. כדי להבטיח איכות זו מתייחסים המפרטים בצורה מפורשת לתהליך האשפרה הנדרש בשטח. יחד עם זאת, מאחר ומערכת הבטחת האיכות איננה מסוגלת לעקוב באופן רציף על ביצוע דרישות אלה, ומאחר ואין שיטת בדיקה פשוטה ומקובלת לבחון האם אכן בוצעה אשפרה זו כראוי, קיים חשש ואף עדויות לכך שבפועל, איכות הבטון בכיסוי איננה עונה לדרישות המתכנן.
בעיה זו מוכרת בעולם ובשנים האחרונות פותחו מגוון של מכשירים לבדיקת איכות כיסוי הבטון אשר מבוססים על אפיון החדירות שלו לנוזלים ולגזים. קיימת כיום בעולם פעילות לבחינה השוואתית של אמצעים אלה, ומחקר כזה בוצע גם במכון הלאומי לחקר הבנייה במימון משרד הבינוי והשיכון. מטרת המחקר הנ"ל הייתה לפתח שיטה לא הרסנית הניתנת ליישום באתר כדי להגדיר את טיב הכיסוי של הבטון ומתוך כך לקבוע האם נתנה האשפרה הנדרשת במפרט ולפי הצורך לתת היזון לגבי טיב האשפרה והמשמעויות מבחינת פגיעה במשך החיים המתוכנן.
במחקר הנוכחי מוצע להמשיך שלב נוסף אחד ולפתח את בדיקת החדירות כך שתתאפשר לביצוע בתנאי שדה. העיקרון, כמתואר להלן מתבסס על יישום של אמצעי חימום הניתנים להפעלה באתר על גבי השטח הקטן שבו מבוצעת בדיקת החדירות, כך שניתן יהיה לבדוק את החדירות בתנאי רטיבות נתונים, המייצגים בטון יבש בתנור.
במחקר נמצא שייבוש פני הבטון בתנאים טבעיים הוא איטי ביותר. כדי לזרז אותו יש צורך ייבוש מאולץ מואץ באמצעות חימום. משך הייבוש הוא פונקציה של ציוד הייבוש המשמש. הייבוש באמצעות הציוד ששימש במחקר הנוכחי דרש עדיין זמן ממשוך יחסית של מעל 30 ימים. הייבוש
הממושך הנ"ל מהווה את "צוואר הבקבוק" בשיטת הבדיקה המוצעת. סביר להניח שהפעלת ציוד ייבוש יותר יעיל יאפשר לקצר באופן משמעותי את משך ייבוש הבטון בטרם בדיקת מקדם חדירת האוויר. לצורך כך נדרשת פעולה נוספת של איתור ובחינה של ציוד מתאים, או לחלופין פיתוח של טכנולוגיה מתאימה. לכן, כל עוד לא יפותח התהליך האופטימלי של ייבוש הבטון דרך פני השטח, לא ניתן ליישם את שיטת הבדיקה באתר והיא מוגבלת בשלב זה לתנאי מעבדה בלבד