תגובת פני הקרקע בפעולה דינאמית בסלע הבסיס שלב בי
תקציר
הדו״ח הנוכחי מציג שלב שני של מחקר רב שנתי העוסק בהתנהגות מערכת סלע-קרקע רכה בפעולת פיצוץ. שלב זה נועד להדמיית פיצוץ המתרחש בסלע בהתחשבות בנזק (חלקי או מלא) של התווך ולאנליזת גלי הלם המתפשטים בו. בשלב זה פותחו אלגוריתם ותוכנת מחשב המבוססים על שיטת ההפרשים הוואריאציוניים להדמיית התפשטות גלי הלם בתווך דחיס פלסטית בהתחשבות בהרס הן נפחי והן דביאטורי ובצבירה של הנזק עקב עבודת גזירה.
נפתרה הבעיה של פיצוץ בתוך חלל גלילי בתווך סלע אין סופי (גרניט). נבחנה השפעה של צבירת הנזק על תגובת התווך, כגון - דעיכה של מהירויות ומאמצים בחזית גל הלם. נקבע שהתחשבות בתופעה זו מביאה להאטה של הדעיכה.
נחקרה היווצרות של אזורי הרס מלא ונזק חלקי בסמוך לחלל הפיצוץ ונקבעו פילוגי מנת הנזק כתלות בזמן. כמו כן נקבע זמן תחילת נזק (חלקי) והזמן עד להיווצרות הרס מלא של התווך כתלות במרחק מחלל הפיצוץ. נקבעו שלושה אזורים בתווך: אזור הרוס, איזור של נזק חלקי ואזור של התנהגות אלסטית פלסטית של החומר (ללא נזק). נקבע שאפילו באזורים רחוקים אלה המאמץ המרבי המחושב לפי המודל המוצע גדולים מהמאמצים המירביים שנקבעים לפי מודל אלסטי פלסטי. זה קורה בגלל המצב הרוס של התווך בשדה הקרוב.