אורך דיפוזיה של ראדון בחומרי איטום
תקציר
המחקר "דיפוזיית ראדון בחומרי איטום" עוסק בחקירה של חדירת ראדון (222Rn) דרך חומרי איטום שונים. כידוע, גז ראדון ממקורות טבעיים מצטבר בביניינים, בעיקר באזורים מוגבלים כדוגמת עליות גג ויסודות. גז ראדון הינו אחראי לרוב החשיפה של הציבור לקרינה מיננת ומסווג כחומר מסרטן לבני האדם. על כן ראדון נחשב למזהם משמעותי המשפיע על איכות האוויר בתוך מבנים בכל רחבי העולם. בכדי למנוע חדירת ראדון למרתפים ולחדרים של מבנים יש צורך בחומרי איטום מיוחדים. בחירת החומר המגן תלויה באורך דיפוזיית הראדון של החומר. נהוג לקבל עובי גדול משלושה אורכי דיפוזיית ראדון בחומרים כמספקים אטימות מפני ראדון (מנקודת המבט של ההנדסה).
אחת השיטות המקובלות לבדיקת כושר ההגנה של חומרי האיטום בפני חדירת ראדון היא בדיקת אורך דיפוזיה של ראדון דרך החומר, לפיה התבצע הסקר. יחד עם זאת, לשיטה שהוצעה (המבוססת על מתקן בדיקה מסוים) קיימים כמה חסרונות ומגבלות: (א) הבדיקה דורשת מספר ימים; (ב) קוטר הדוגמה צריך להיות 15 - 20 ס"מ לפחות; (ג) מקור הראדון אינו בהכרח מקור מכויל; כתוצאה מכך, תכונותיו יכולים להשתנות מבדיקה לבדיקה. בהתחשב במגבלות הנ"ל, מחברי הדו"ח החליטו פיתחו מתקן בדיקה משוכלל המתבסס על שימוש במקור ראדון מכויל, תא מיוחד בעל נפח קטן יחסית כדי ליצור ריכוזי ראדון גבוהים בו תוך זמן קצר – של יממה אחת בלבד.
חישוב אורך דיפוזית ראדון בחומרי האיטום נעשה בהנחת התפלגות לינארית ולא לינארית של ריכוזי ראדון בחתך חומר האיטום הנבדק.
במחקר נתגלה ששיטת החישוב המבוססת על הנחת התפלגות ריכוזי ראדון ליניארית בחתך המוצר סובלת מחסרונות הבאים: (א) חייבים למדוד במדויק את עובי המוצר, וזה לא קל כאשר למוצרי איטום אין עובי קבוע; (ב) ככל שעובי המוצר גדול יותר, גם השגיאה בדרך כלל גדולה יותר.
במקביל לערכים המחושבים של אורך דיפוזיה כתלות בזמן, שהראו פיזור יחסית רחב, הוצע להשתמש בפרמטר הנדסי חדש להערכת האיכויות המגינות של החומר – "רמת הגנה" (protection degree).
המחקר מראה כי לחומרים ביטומניים איכויות מצוינות כנגד חדירת ראדון. חלק מהציפויים נמצאו מעשית בלתי חדירים לראדון. הציפויים המכילים שכבות אקריליות מראים על איכויות הגנה טובות יותר, מאלה שאינם מכילים שכבות אלו.