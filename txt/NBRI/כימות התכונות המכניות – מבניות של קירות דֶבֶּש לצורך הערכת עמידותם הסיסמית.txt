כימות התכונות המכניות – מבניות של קירות ֶד ֶבּש לצורך הערכת עמידותם הסיסמית
תקציר
חלק מהמבנים בישראל, שנבנו לפני מחצית המאה שעברה, הינם בעלי קירות פנים וחוץ, שעשויים בטון באיכות נמוכה, המכיל בדרך כלל אגרגטים גדולים מאוד ומכונה "בטון ֶד ֶבּש". במבנים אלה, קירות העשויים מבטון ֶד ֶבּש הם אלמנטים קונסטרוקטיביים התומכים את התקרות לעומסי גרביטציה. קירות ה ֶד ֶבּש בעלי מידות יחסית גדולות ולכן גם קשיחותם יחסית גדולה. בשל קשיחותם, יפעלו עליהם בעת רעידת אדמה כוחות סיסמיים, שהם אינם מתוכננים לשאת. בטון ה ֶד ֶבּש אינו בטון תקני ולכן לא ניתן להעריך את תכונותיהם המכניות של קירות עשויים מבטון ֶד ֶבּש, ובמיוחד - את חוזקם (תסבולתם) לגזירה. מטרת המחקר הייתה ללמוד את התכונות המכניות של בטון ה ֶד ֶבּש. זאת, על מנת לאפשר הערכת תסבולתם של קירות מבטון זה, לבחון את ההשפעות האפשריות של קירות ֶד ֶבּש על ההתנהגות המבנית של מבנים קיימים בעת רעידת אדמה. תוצאות המחקר יוכלו לספק לקהילת מהנדסי המבנים כלים מקצועיים להערכת ההתנהגות הסיסמית של מבנים קיימים בהם קירות ה ֶד ֶבּש הינם חלק מהמערכת הנושאת, ובכך לסייע בקבלת החלטות לגבי שיטות לחיזוקם ו\או שדרוגם.
בתחילת העבודה בפרק סקר הספרות נסקרו בדיקות מעבדה שמתייחסות לתכונות מכניות של החומר, בדיקות לחיצה, מתיחה, ומודול האלסטיות. נסקרו מערכי הניסוי והתוצאות של בדיקות "לחיצה אלכסונית", אשר מטרתן המקורית היא למדוד את התסבולת לגזירה של קירות בני. הרלבנטיות של בדיקות אלה למחקר הנוכחי נעוצה במבנה בטון ה ֶד ֶבּש המכיל, כאמור, אבנים גדולות. עם זאת, במסגרת הסקר לא נמצאו דיווחים לניסויים שבוצעו על דגמים העשויים בטון ֶד ֶבּש.
המחקר הינו ניסויי ובמסגרתו אותרו מבנים קיימים שנבנו מבטון ֶד ֶבּש והעומדים לפני הריסה, שיפוץ או חיזוק. מקירות ה ֶד ֶבּש של מבנים אלה נוסרו דגימות אותנטיות, אשר הובלו למכון הלאומי לחקר הבנייה לצורך ניסויים ובדיקות שנערכו עליהם. הדגימות שנלקחו היו במידות וצורות שונות מחיפה והסביבה.
נערכו ניסויים אשר מטרתם הייתה למדוד את התכונות המכניות עם התמקדות בתסבולת לגזירה. לשם כך נערכו שתי סדרות של ניסויים מבניים: לחיצה אלכסונית וכפיפה בדגמי קורות אשר תוכננו להיכשל בגזירה. הניסויים נערכו על דגמים אותנטיים ודגמים מעבדתיים. שתי סדרות הניסויים כללו גם דגמי בקרה, אשר נוצקו מבטון תקני. בנוסף לבדיקות הגזירה, נעשו בדיקות של תכונות החומר לבחינה ולימוד של הקשר בין חוזק הלחיצה ובין מודול האלסטיות והחוזק במתיחה של בטון ה ֶד ֶבּש.
על סמך תוצאות הבדיקות והניסויים שנערכו פותחו קשרים מתאימים בין חוזק הלחיצה ובין חוזק המתיחה ומודול האלסטיות. כמו כן, נמצא שנוסחת התקן הנוכחית להערכת חוזק הגזירה של רכיבי מבנה שאינם מכילים זיון לגזירה מתאימה גם לקירות ה ֶד ֶבּש (אשר בדרך כלל אינם מכילים פלדת זיון). בעוד שחוזק זה מתאים להערכת התסבולת לגזירה של קירות ֶד ֶבּש יחסית תמירים (שהיחס בין גובהם לאורכם גדול מ-~1 עד 1.5), הערכת התסבולת של קירות נמוכים תתבסס על חוזק המתיחה של הבטון. ממצאי מחקר אלה יאפשרו למהנדסים להעריך, לפי חוזק הלחיצה של מדגם שנלקח מקיר קיים, את תכונות החומר האחרות הנחוצות לתכנון חיזוקו.