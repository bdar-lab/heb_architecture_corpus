התנהגות של מנהרה מדופנת בעמיסה סייסמית שלב ג'
תקציר
המחקר עוסק בפתרון הבעיה של תגובה סיסמית של מנהרה עמוקה מדופנת בדיפון גמיש לפעולת גלי לחץ או גזירה הנתונים על ידי אקסלרוגרמה של רעידת אדמה אשר מתפתחים בקרקע ליניארית עם שכבה אלסטית הממוקמת בין מבנה לקרקע. משתמשים בשילוב של תוכנה של אלמנטים גבוליים (עבור קרקע) עם תוכנות של אלמנטים דיסקרטיים (עבור דיפון עגול טרומי) או אלמנטים סופיים (עבור דיפון רצוף בעל צורה כלשהיא) המטפלות בבעיה של תנאי גבול אלסטיים כאשר בגבול דיפון-קרקע נתון קשר ליניארי בין מאמצי מגע לתזוזות יחסיות. את הבעיה פותרים נומרית על ידי תהליך מיוחד של איטרציות. נבנו אלגוריתם ותוכנת מחשב להצגת עומס הפועל על המבנה על ידי טרנספורמציית פורייה של האקסלרוגרמה בשימוש במשפט קוטלניקוב-שנון ולביצוע טרנספורמאציה הפוכה עם שמירת תנאי התחלה של הבעיה.
נבחנו מומנטי כפיפה ומאמצי המגע בין הקרקע לדיפון עגול או לדיפון בצורת פרסה.
נקבע שמקסימום מוחלט של מומנט הכפיפה בכל המקרים מתפתח בפינת המבנה. בנוסף לזה קיימים ערכי מקסימום מקומיים באזור הגג (בארך בזווית של 450) ובחלק התחתון של הקירות (בערך בשליש הגובה). כל המומנטים האלה קטנים עם קשיחות שכבת הביניים. במקרה של גל גזירה המומנטים המרביים בנקודות מתאימות גדלים כמעט פי 10 יחסית למומנטים אשר מתפתחים בדיפון במקרה של גל לחץ. יש להדגיש שמומנט מרבי לאורך הקיר מתקרב למומנט בפינה כאשר קשיחות השכבה עולה. מומנט כפיפה מעל הגג תמיד קטן ביותר יחסית למומנטים מרביים אחרים. עבור שכבה רכה המאמץ נורמלי מרבי מתפתח בפינת הדיפון, כאשר עבור שכבה קשיחה המאמץ המרבי מתפתח מעל גג הדיפון. לעומת זאת מאמץ גזירה במגע בין דיפון לקרקע מתפתח או בנקודת הפינה או לאורך קיר הדיפון עבור גל לחץ ורק בנקודה פינתית במקרה של גל גזירה.