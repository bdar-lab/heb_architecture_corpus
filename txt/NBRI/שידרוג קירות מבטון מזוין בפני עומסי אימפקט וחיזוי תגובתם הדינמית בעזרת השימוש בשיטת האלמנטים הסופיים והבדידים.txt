שידרוג קירות מבטון מזוין בפני עומסי אימפקט וחיזוי תגובתם הדינמית
בעזרת השימוש בשיטת האלמנטים הסופיים והבדידים
תקציר
איום פגיעת רקטות על מבנים באופן כללי ועל מבני מגורים באופן פרטי, מחייבת התמודדות עם חישוב מבנים לסוג עומס מורכב ביותר אשר מכיל בתוכו פעולה דינמית מהירה, התנהגות לא לינארית של החומר, כשל, התפתחות סדקים ואף התנתקות אזורים שלמים מהקיר. התמודדות עם האתגרים המדעיים הנ"ל מאפשרים בחינת דרכים הנדסיים שישדרגו את מבנה המגן המיועד להגן על בני אדם אשר נמצאים בתוכו. כידוע הגדלת עובי קיר הבטון המזויין ו/או הגדלת מנת הזיון בעיקר בפן הפנימי של אותו קיר עשויים לשפר את תגובת הקיר בפני חדירת קליעים/רקטות. פתרונות אלו ניתן ליישם אותם במבנים שעוד לא נבנו, אך במבנים קיימים צריך לנקוט בפעולות שונות בכדי לשפר ולשדרג אותם. אחת משיטות שידרוג מבנים קיימים בפני פגיעת רקטות היא הדבקת (ועיגון) לוח אשר עשוי מפלדה לחלקו הפנימי של הקיר אשר עומד בפני קליע/מרגמה/רקטה.
לצורך בחינת שידרוג קיר בטון מזוין לעמידה בפני חדירת קליעים/רקטות ובחינת הפרמטרים השונים (כמו: עובי קיר הבטון המזויין, עובי לוח הפלדה המוצמד לקיר, מידות לוח הפלדה, זווית הפגיעה, וכו') המשפיעים על תהליך ואופן הכשל, שיטת האלמנטים הסופיים המתקדמת ( Advanced
נחשבות ככלים חישוביים למידול (Discrete Element Method) והבדידים (finite element method
בעיות אשר מעורב בהן תהליך של כשל ואי רציפויות כתוצאה מהתפתחות סדקים. בשיטת האלמנטים הסופיים המתקדמת, תהליך הכשל מיוצג ע"י ידי מחיקת אלמנטים סופיים שעברו סף מוגדר מרשת החישוב. מחיקת אלמנטים זו מאפשרת יצירת אי רציפות במבנה שמתקבל בעת תהליך הכשל של המבנה. בשיטת האלמנטים הבדידים הרכיב המבני ממודל כמערך של חלקיקים בגדלים שונים המחוברים ביניהם בנקודות מגע, כאשר תנאי המגע בין החלקיקים הבדידים מוגדר ע"י אלמנטים
קוויים (כמו קפיצים ומרסנים) המגלמים את תכונות החומר (המאקרו). שיטות האלמנטים הסופיים המתקדמת ושיטת האלמנטים הבדידים הוכיחו את יכולתן במידול חומרים שעוברים תהליכי כשל ואת יכולתן בלחזות מיקום התפתחות הסדקים, השברים והניתוקים ברכיב ללא אילוצים התחלתיים על מיקום אזור הכשל.