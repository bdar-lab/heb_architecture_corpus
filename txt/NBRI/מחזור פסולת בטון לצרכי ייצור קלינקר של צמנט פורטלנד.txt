מחזור פסולת בטון לצרכי ייצור קלינקר של צמנט פורטלנד
תקציר
כמות הפסולת בטון עולה כל הזמן [1]. מצד אחד הטמנת פסולת בטון בקרקע יכולה להיות יקרה יותר מאשר מחזורה. מצד שני עקב מחסור בחומרי גלם של קלינקר, שימוש פסולת בטון כתחליף חלקי של חומרי גלם לייצור צמנט חדש יכול להפחית את העלות של ייצור. פסולת בטון היא מקור מצוין למינרלים הדרושים לייצור צמנט פורטלנד. מחזור פסולת בטון מאפשר לצמצם צריכת משאבים טבעיים, אנרגית ייצור, פליטת פחמן דו-חמצני וכמות הפסולת. היום מחזור בטון כחומר גלם לייצור צמנט הוא אחד הנושאים החשובים במחקר של חומרים צמנטיים [1,2]. מחזור פסולת בטון כעת מוגבל ברובו לשימוש באגרגט גס ממוחזר. פרקציות דקות של פסולת בטון מורכבות מתערובת של אגרגטים שונים ועיסה הצמנטית קשויה ולא מתאימה לשימוש כאגרגט ממוחזר. לפיכך פרקציות דקות של פסולת בטון לא מוצאים שימוש חוזר. מטרת המחקר זה היא לבדוק מחזור פרקציות דקות של פסולת בטון לצרכי ייצור קלינקר של צמנט פורטלנד חדש. תוצאות הבדיקות מראות חד משמעית כי ניתן לייצר צמנט חדש מפרקציות דקות של פסולת בטון.