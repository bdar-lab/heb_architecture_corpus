סקר על רדיואקטיביות טבעית בבטון, שלב א'
תקציר
הסקר של מאפייני קרינה מייננת בבטון הוא בסיס הכרחי לרגולציה אשר תגן על האוכלוסייה בישראל מפני השפעותיה של קרינה מייננת טבעית בבנייני מגורים.
נכון להיום, הן במשרד להגנת הסביבה והן במכון התקנים, קיימות דרישות המגדירות את ערכי הרמה המרבית המותרת של קרינה מייננת במוצרי בנייה. דרישות אלה, לרבות תקן 5098, התקבל על סמך נתונים בודדים בלבד לגבי הקרינה המייננת הקיימת בפועל.
הסקר אמור לגשר על הפער בין דרישות התקן לבין המידע על תכולת הרדיונוקלידים הטבעיים בפועל במוצרי הבטון שמיוצרים כיום.
המטרת העיקרית בשלב א' של המחקר הייתה לאסוף את ממצאי בדיקות הקרינה הטבעית של בטון המיוצר בארץ, לפענח את תוצאותיהן בצורה סטטיסטית ולהגיש את ההמלצות להמשך הבקרה בקנה מידה לאומי.
בפועל, יישום ת"י 5098 ע"י התעשייה בארץ מתעכב. לכן, במקום סקר סטטיסטי רחב של תערובות הבטון המיוצרות ע"י תעשיית הבטון בארץ באופן שוטף, בוצעו בדיקות של מספר תערובות בטון שהתקבלו ממספר מפעלים. מאידך, העבודה התעמקה בנושאים מתודולוגיים, מעבר למטרות הסקר הסטטיסטי המקוריות.
בין היתר, נחקרו גורמים רבים אשר יכולים להשפיע על תוצאת המדידה, וביניהם השפעת שיטת הבדיקה של אמנציה. לשם הערכת השפעת שיטת בדיקת האמנציה (ב"אטום" כנגד "ללא אטימה"), חושבו מדדי הקרינה הכוללת.
נתגלה שתוצאות של כל השיטות הן די קרובות, ומבחינת הרגולציה אין הבדל משמעותי בין שיטות חישוב מדד הקרינה: כל הבטונים שנחקרו בעבודה עומדים בביטחון בדרישות התקן לפי מדד הקרינה הכוללת.
כמו כן, נותחו תוצאות בדיקות נוספות שכללו עשרות תערובות בטון עם אפר פחם בתכולות שונות, מ-0 ועד 150 ק"ג למ"ק, אשר היו ברשות מחברי הדו"ח. בפרט, נתגלה שקיימת קורלציה החזקה יחסית בין תכולת אפר הפחם בבטון ותכולת תוריום-232 (מקדם R2 שווה ל-0.723).
דו"ח המחקר מכיל גם סקר ספרות מורחב בנושא קרינה מייננת מבטון.