תקציר
טכנולוגיות מבניות מתקדמות המשלבות אלמנטים בעלי חוזק ויכולות תפקודיות משופרות עם אפשרות למערכות ניטור מובנות הינן המפתח ליצירת דור חדש של מערכות מבניות בנות קיימא. פיתוח אלמנטים מבניים אופטימליים המאפשרים מצד אחד לחסוך בכמות החומר, ומצד שני לשפר באופן משמעותי את היכולות התפקודיות של האלמנט הינו אחד מאתגרי המחר. הדרישות לצמצום השימוש בחומרי בניה קונבנציונליים (כגון בצמנט פורטלנד), לקיצור זמן תהליך הייצור כחלק מאילוצים תכנוניים וכלכליים, ולניטור רציף במהלך כל חיי המבנה, הינם אתגרים נוספים שטכנולוגיות המחר יתמודדו עמן. פיתוח אלמנטים מבניים מצמנט מגנזיום-פוספט, המשמש חלופה לבטון מצמנט פורטלנד, המשוריין ברשת טקסטיל דו כיוונית מהווה אפשרות מועדפת להתמודדות עם האתגרים הנ"ל. אלמנט זה יכול להוות מערכת מבנית גנרית למגוון רחב של יישומים החל מתבניות יציקה אבודות, אלמנטי חיפוי ארכיטקטוניים, אלמנטים קונסטרוקטיביים דקי דופן ומערכות מבניות תלת ממדיות. זמן ההתקשות המהיר והחוזק הגבוה של המטריצה הצמנטית בשילוב עם שיריון טקסטיל נבון עונה על דרישות המחר. המחקר משלב תוצרים משני מחקרים שנערכו בטכניון, האחד עוסק בפיתוח המטריצה הצמנטית החדשה והשני עוסק בפיתוח מבנים נבונים מבטון משוריין בטקסטיל. המחקר השני מומן ע"י משרד הבינו והשיכון בשנים -2018 2020, הזמנה מספר 70040108. שקיים פוטנציאל ברור לסינרגיה בין שתי הטכנולוגיות, הקשורה באינטראקציה הייחודית בין המטריצה והמשריין, שעולה על זו של צמנט פורטלנד. במערכת המבנית החדשה מתקבלת מערכת שהיא יעילה יותר בתהליך הייצור, בעלת תפקוד מכני וקיים משופרים, ובנוסף בעלת רגישות גבוהה יותר לניטור, הודות לתכונות החשמליות של מטריצת מגנזיום פוספט שהן שונות מהותית מזו של צמנט פורטלנד. מאפיינים אלו עולים במידה משמעותית על חומר מרוכב עם מטריצת צמנט פורטלנד. שילוב הידע והיכולות המחקריות משני המחקרים היה הבסיס למחקר זה. מטרת המחקר להוכיח את ההיתכנות של טכנולוגיית בניה חדשה זו באמצעות מטריצת צמנט מגנזיום פוספט משוריין בטקסטיל בעל יכולות ניטור מובנות. הוכחת ההיתכנות התבצעה באמצעות מחקר ניסויי מקיף לאפשרויות יישום המערכת המבנית החדשה, לפענוח הקריאות החשמליות ולהערכת תפקוד המבנה. הניסויים נערכו על אלמנטים מבניים בסדר גודל קטן כשלב התחלתי. הוצעה מערכת מבנית אופטימלית העונה על דרישות מאפייני תפקוד ומאפייני הניטור. כחלק מכך, נערכה בחינה לאפשרויות סידור הטקסטיל בתוך המטריצה הצמנטית ואפשרות הוספת סיבים קצרים לתערובת.
הדו"ח מחולק ל 9 פרקים. בפרק הראשון יוצג המבוא וסקירת ספרותית של הידע הקיים בהקשר של מטריצת צמנט מגנזיום פוספט ,(MPC) מבנים משוריינים בטקסטיל, ניטור מבנים ופיתוח אלמנטי בטון נבונים. בפרק השני מוצגות מטרות המחקר. בפרק השלישי, מתואר תהליך ייצור אלמנטים ממטריצת MPC משוריינים בסיבים קצרים ובטקסטיל חיישני. בפרק 4 מובאת חקירה מיקרוסקופית ובפרק 5 מוצגת חקירה העוסקת בתפקוד המבני של האלמנט המבני החדש תחת עומסי כפיפה, ובהמשך בפרק 6 מסוכמות תוצאות הניטור המובנה עבור ניסויי כפיפה. בפרקים 7 ו-8 נחקרה ואופיינה התגובה המבנית והחיישנית, בהתאמה של האלמנט המבני. הדו"ח ייחתם בפרק 9 של סיכום ומסקנות.
1.	מבוא וסקירת ספרות
בשנים האחרונות גובר הצורך בפיתוח מבנים נבונים המבוססים על מטריצות צמנטיות. מבנים אלו משלבים תפקוד מבני משופר עם יכולות חישה ובקרת נזקים מובנות. השימוש בחומרי בניה מתקדמים בשילוב עם גאומטריות אופטימליות, מאפשר להפחית את כמויות חומרי הבניה הנצרכות לקבלת אלמנטים מבניים דקי דופן ויעילים הן בפן המבני והן בפן הסביבתי. עד כה מבנים אלה התבססו בעיקר על ידי שימוש בבטון מצמנט פורטלנד. אך לייצור צמנט פורטלנד יש השלכות הרסניות על הסביבה שכן הוא אחראי לכ-8 אחוזים מפליטות הפחמן הדו-חמצני CO2 העולמיות (2016 Walling and Provis). בהתייחס לאספקטים אלו, צמנט מגנזיום פוספט (MPC) אשר נחשב לחומר ידידותי לסביבה ובעל טביעת רגל פחמנית נמוכה, הינו מועמד מבטיח לפיתוח דור חדש של מבנים דקי דופן ומתקדמים. השילוב של מטריצת ה-MPC עם מערכת שיריון בטקסטיל מבוסס גדילי פחמן מאפשר לייצר אלמנטים דקי דופן, בעלי השפעה מינימלית על הסביבה אשר נהנים מהיתרון של יכולת ניטור עצמית מובנית.
על מנת לעמוד במטרות אלו, המחקר הנוכחי משלב ידע ממספר דיסציפלינות ותחומי מחקר. בהתאם לכך, הסקירה הספרותית תחולק לשלושה חלקים מרכזיים:
1.	מבנים משוריינים בטקסטיל ובסיבים קצרים.
2.	מטריצות ה- MPC ושימושיהן.
3.	מבני בטון נבונים בעלי יכולות ניטור עצמיות.
1.1.	מבנים משוריינים בטקסטיל ובסיבים קצרים
בשנים האחרונות, אלמנטים מבניים משוריינים בטקסטיל (TRC) מושכים עניין רב במגוון תחומי
Hegger and Voss 2008, Hegger et al. 2011, Silva et al. 2011, Tysmans et al. 2011, ) הנדסה מבנים מרוכבים אלה עשויים ממטריצה העשויה .(Mobasher et al. 2014, Peled et al. 2017
מחומרים פולימריים או צמנטיים ומאריגים ורשתות שיריון בטקסטיל המוטמעים בתוך המטריצה ומשמשים כמערכת השריון הראשית של המבנה. מערכות השריון עשויות בד"כ ממגוון סוגים של סיבים כגון: סיבי פלדה, פוליאתילן, אראמיד, זכוכית, פחמן, בזלת ועוד, אשר סרוגים יחד ליצירת אריג או רשת טקסטיל. השילוב עם המטריצה מוביל ליצירת מבנה מרוכב יעיל ובעל יחס חוזק-
חלק זה בסקירה .(Bentur and Mindes 2007, Peled et al. 2017:משקל גבוה יחסית (לדוגמה
הספרותית מתמקד במחקרים מתחום הבטון המשוריין בטקסטיל (TRC) שלו מאפיינים דומים למטריצת ה -MPC.
טכנולוגיית ה-TRC מבוססת על החלפת מוטות הזיון המשמשים בדרך כלל כמערכת השריון של מבני בטון ברשת טקסטיל. רשת הטקסטיל מאופיינת בחוזק מתיחה גבוה ובעמידות גבוהה לקורוזיה המאפשרת להקטין את עובי הכיסוי הנדרש. כתוצאה מכך, ניתן לתכנן ולייצר אלמנטים מבניים דקי דופן. בנוסף לכך, הגמישות של רשת הטקסטיל מאפשרת לייצר מבנים דקים ואופטימליים במגוון תצורות גאומטריות דו ותלת מימדיות. טכנולוגיה זו יושמה בעולם במגוון מבנים כגון: גשרים להולכי רגל, אלמנטי קליפה, אלמנטים לקירוי, אלמנטי חיפוי למבנים ועוד (
Hegger and Voss 2008, Hegger et al. 2011, Tysmans et al. 2011, Silva et al. 2011, Shames
.(et al. 2014, Simmonson et al. 2017
כיוון שכל אגד ברשת הטקסטיל מורכב מאלפי סיבים, המטריצה הצמנטית חודרת באופן חלקי בלבד אל החללים שבין הסיבים. תופעה זו מובילה למיקרו-מכניקה ייחודית המאפיינת את מבני
ה-TRC. בהתאם לכך, לא כל הסיבים באים במגע אחיד עם הבטון ולכן פירוס מאמצי המתיחה אינו אחיד בחתך האגד. הפרמטרים השולטים במכניזם העברת הכוחות בין המטריצה והטקסטיל
Bratos 1987, Zhu and Bratos 1997, Zastrau et al. 2003, Holler et al. ) נחקרו רבות בספרות 2004, Hegger et al. 2006, Bentur and Mindes 2007, Yardimci et al. 2011, Mobasher et al. 2014). ההנחה הרווחת בספרות המאפשרת לתאר את מכניזם העברת הכוחות, Peled et al. 2017
היא שניתן לחלק את חתך האגד לשני אזורים עיקריים: האזור החיצוני שנמצא במגע ישיר עם הבטון, אשר מכונה אזור השרוול, ובו העברת הכוחות מבוססת על נשיאת מאמצי הגזירה באמצעות אדהזיה; האזור הפנימי שאינו בא במגע ישיר עם הבטון, אשר מכונה אזור הליבה, ובו העברת
Zhu and Bartos 1997, Hartig et al. ) הכוחות מבוסס על מנגנון של חיכוך פנימי בין סיבי הליבה 2008, Holler et al. 2004, Zastrau et al. 2003, Hegger et al. 2006, Bentur et al. 2010,
2004 Banholzer and Brameshuber). מנגנון זה מוביל לכך שסיבי השרוול החיצוניים נושאים במאמצי מתיחה גדולים יותר ביחס לסיבי הליבה כתוצאה מהמגע ההדוק יותר שיש להם עם המטריצה. לכן, כאשר המטריצה נסדקת, סיבי השרוול נוטים להיקרע ומספר הסיבים הנושאים את מאמצי המתיחה הולך ופוחת בצורה הדרגתית. תופעה זו היא בלתי הפיכה וגורמת להתדרדרות של הקשר בין המטריצה והטקסטיל שבא לידי ביטוי בתפקוד המבנה. לכן, במבני TRC נזק מוגדר כאשר נוצרים מאקרו סדקים (סדקים בעלי רוחב הגדול מ – 100-150 מיקרון), אשר מובילים לקריעה של סיבי השרוול ומשפיעים על התגובה המאקרו-מבנית.
המודל המקובל ביותר לתיאור של התגובה המאקרו-מבנית של מבני TRC תחת עומסי מתיחה הינו מודל (1971 .ACK (Aveston et al. המודל מחלק את התגובה המבנית לשלושה מצבים עיקריים בהתאם לעקום מאמץ- עיבור של המבנה, ראה ציור 1: המצב הראשון (State I) מוגדר כמצב הבריא. בשלב זה ההתנהגות של המטריצה הצמנטית והסיבים הינה אלסטית-לינארית. סיבי השרוול שלהם קשר הדוק יותר עם המטריצה פעילים יותר בנשיאת מאמצי המתיחה (2008 .Zastrau et al). ניתן לתאר את ההתנהגות המבנית בשלב זה על ידי שימוש במודול אלסטיות אקוויוולנטי בהתאם ליחס הנפחי בין הסיבים והמטריצה (2017 .Peled et al). המצב הראשון מגיע לסיומו כאשר המטריצה מגיעה לעיבור הסדיקה ועם היווצרות הסדק הראשון; המצב השני (State II), מוגדר כמצב התכנוני. במצב זה נוצרת מיקרו-סדיקה מרובה לאורך הקורה, תהליך אשר מוביל לקריעה של סיבים באזור השרוול ולהפחתה של מספר הסיבים הפעילים בנשיאת מאמצי המתיחה. גם במצב השני סיבי השרוול פעילים יותר בנשיאת המאמצים, העברת הכוחות ההדרגתית בין חלקי הקורה הסדוקים
Lepenies et al. 2008, ) מובילה להיווצרות הדרגתית של מיקרו-סדקים נוספים לאורך האלמנט
2008 .Zastrau et al); המצב השלישי (State III) מוגדר כמצב הנזק של המבנה ובו התהליך של היווצרות מיקרו-סדקים נפסק. במצב זה נשיאת מאמצים נוספים תבוצע על ידי סיבי הליבה הנותרים שלהם קשר מוגבל עם המטריצה הצמנטית. לכן, במצב זה הקשר המבני מאופיין על ידי שליפה וקריעה של סיבי הליבה הנותרים.
על מנת לשפר את הקשר בין המטריצה והטקסטיל, ועל ידי כך לשפר את ההתנהגות המבנית, הוצעו מספר קונפיגורציות אריגה וטיפולים מקדימים שונים כגון ציפוי הסיבים (Coating). ציפוי הסיבים, שהינו הדרך היעילה ביותר לשיפור התגובה המבנית, מבוצע על ידי הספגת הגדילים במטריצות פולימריות. הספגת הטקסטיל גורמת ליצירת חתך אחיד ובעל הדבקה טובה בין הסיבים בשרוול ובליבה לכל רוחב החתך הגדיל. כמובן שלסוג הטיפול יש השפעה על מכניזם ההדבקה וההתנהגות המבנית, ובהתאם לכך המחקרים בספרות בחנו טיפולים באמצעות אפוקסי, SBR
Glowania et al. 2011, Mander et al. 2004, Quadflieg et al. 2018, Gao et al. 2004, ) ועוד
2006 .Hegger et al). תכונה חיובית נוספת של הציפוי היא ייצוב והקשחת רשת הטקסטיל אשר מאפשר תהליך עבודה נוח במהלך ייצור האלמנטים.
אמצעי נוסף לשיפור ההתנהגות המבנית של אלמנטי ה- TRC, בדגש על שיפור המשיכות המבנית,
Hinzen and Brameshuber 2009, Barhum ) הינו תוספת של סיבים קצרים אל העיסה הצמנטית בספרות נבחנו סוגים שונים של סיבים כתוספת שיריון .(and Mechtcherine 2013, Yin et al. 2013
(בנוסף לשכבות הטקסטיל), ביניהם: סיבי פחמן, זכוכית, פוליאתילן ובזלת. ציור 2 מציג השוואה סכמתית, על גבי עקום מאמץ-עיבור, של ההתנהגות המבנית של אלמנטי TRC עם וללא תוספת של סיבים קצרים. לתוספת הסיבים הקצרים יש מספר השפעות על ההתנהגות המבנית: ראשית, בהגדלת עומס הסדיקה הראשוני והקשיחות במצב הראשון (State I). שנית, בהרחבת המצב השני (State II), דבר אשר מוביל להיווצרות של סדיקה מרובה יותר ולשליטה ברוחב הסדקים (מיקרו-סדיקה). שלישית, בשיפור הקשר בין המטריצה והטקסטיל על ידי מנגנון העיגון של הסיבים הקצרים וביצירת קשרי אדהזיה נוספים עקב החדירה החלקית של הסיבים הקצרים אל חתך הגדיל. שיפור ההתנהגות מביא לאלמנט בעל משיכות גדולה יותר ויכולת ספיגת אנרגיה גדולה יותר. המחקר הנוכחי עוסק במטריצה שונה מהמטריצה הצמנטית של צמנט פורטלנד, ולכן ישנם הבדלים בתכונות החומר וביכולות ההדבקה והחלחול שלו אל הטקסטיל. על כן ובהתאם לתכונות של מטריצת ה-MPC ייבחנו ההשפעות של שריון המטריצה בטקסטיל ובשריון משולב של טקסטיל וסיבים קצרים. הידע המבני שנצבר במחקרי מבני ה -TRC משמש כבסיס לניתוח ההתנהגות של אלמנטי ה- MPC המשוריינים בטקסטיל ובסיבים קצרים.
1.2.	מטריצות ה-MPC ויישומן
צמנט מגנזיום פוספט (MPC) הינו סוג חדש יחסית של מטריצה צמנטית אשר מופקת על ידי תגובה כימית של בסיס וחומצה. התגובה מבוססת על תחמוצת המגנזיום (MgO) ופוספט המבוסס על אשלגן (K) או אמוניה (NH4). בשנים האחרונות, המחקרים התמקדו בעיקר במטריצת ה- MPC המבוססת על אשלגן כיוון שבתהליך הייצור שלה אין נוכחות וחשש לפליטת אמוניה ( Wagh and
Wagh et al. 1997, Qiao et al. 2010, Xing et al. 2011, Ding et al. 2012, Lai et ,Jeong 2003
2019 al. 2016, Chen and Haque). התגובות הכימיות הנפוצות לקבלת מטריצת ה- MPC הינן:
MgO + NH4H2PO4 + 5H2O → MgNH4PO4 ∙ 6H2O (struvite)	(1)
MgO + KH2PO4 + 5H2O → KMgPO4 ∙ 6H2O	(K-struvite)	(2)
כאשר תוצרי ההידרציה העיקריים אשר אחראים לתכונות החוזק של המטריצה הם סטראוביט
.(Sugama and Kukacka 1983, Soudee and Pera 2000, Hou et al. 2016 ) וסטראוביט של אשלגן
ניתן לאפיין את מטריצת ה- MPC על ידי מספר תכונות:
•	מטריצת ה-MPC עשויה מחומר ידידותי לסביבה. תהליך הייצור שלו דורש פחות אנרגיה בהשוואה לצמנט פורטלנד עקב טמפרטורות נמוכות יותר בזמן הייצור. יתרה מכך, תחמוצת המגנזיום (MgO) סופחת באופן טבעי פחמן דו חמצני מהסביבה ולכן מפחיתה את טביעת הרגל הפחמנית של מטריצת ה -Walling and Provis 2016) ,MPC).
•	מטריצת ה-MPC מתאפיינת בהתפתחות חוזק מהירה בגיל הצעיר עם חוזק לחיצה שמגיע לכ-30 מגפ"ס בגיל של כשעה ולחוזק של כ-50 מגפ"ס ב24 השעות הראשונות ( Sugama and
תכונה זו מהווה יתרון .(Kuckaka 1983, Ding and Li 2005, Mesters and Ginerba 2011
משמעותי לתעשיית האלמנטים הטרומיים כיוון שהיא מאפשרת לפרק את התבניות תוך זמן קצר ובכך להאיץ את תהליכי הייצור של האלמנטים.
•	מטריצת ה – MPC מתאפיינת בעמידות טובה מאוד בסביבות כימיות ובסביבות אגרסיביות. מחקרם של 2019 Bentur and Larianovsky, הראה את יכולתה של מטריצת ה-MPC להגן על מוטות זיון מפלדה ועל אלמנטי פלדה אשר חשופים לתנאי סביבה בעלת אופי אגרסיבי (כגון ים המלח). לכן למטריצת ה-MPC פוטנציאל יישום בהגנה על אלמנטים מבניים בסביבות אלה.
•	למטריצת ה-MPC יש חוזק הדבקות מעולה לבטון קיים (2000 .Yang et al), ועמידות גבוהה
חקר את חוזק ההדבקה בכפיפה של Qin et al. 2018a מחקרם של .(Li et al. 2014) לשחיקה
מדגמי MPC מסוגים שונים ומדגמי בטון מצמנט פורטלנד ואפיין את מכניזם ההדבקות שלהם. חוזק ההדבקות במתיחה ובכפיפה מגיע לכ - 3-4 מגפ"ס וכ-7-8 מגפ"ס בהתאמה בגיל של 24 שעות. תכונות אלה הופכות את מטריצת ה-MPC לרלוונטית מאוד עבור תיקונים מהירים לאלמנטים מבניים, לדרכים ולמסעות.
•	הריאקציה הכימית של מטריצת ה-MPC מתרחשת באופן מהיר יחסית, עם זמן התקשרות של כ-30 דקות, דבר אשר דורש כח אדם מיומן בתהליך היציקה. לכן, מספר מחקרים בחנו את השימוש במספר סוגים של מעכבים כגון Borax, חומצה בורית ועוד, אשר יכולים להאריך את
.(Li and Chen 2013, Li et al. 2017, Lahalle et al.2018) זמן ההתקשרות
•	מטריצת ה-MPC מגיבה כימית עם חומרים כגון עץ ופלדה. לכן, נדרש לפתח תבניות ייעודיות מחומרים חלופיים אשר יאפשרו את ייצור האלמנטים.
באופן כללי, מטריצת ה -MPC מתאפיינת בהתנהגות מבנית פריכה. על מנת לשפר את ההתנהגות המבנית, מספר מחקרים בחנו את האפשרות להוסיף סיבים קצרים אל העיסה הצמנטית. תוספת הסיבים הקצרים מגדילה את חוזק הלחיצה, חוזק הכפיפה, יכולת ספיגת האנרגיה והמשיכות. שיפור ההתנהגות המבנית מיוחסת ליכולת של הסיבים הקצרים לרסן את התפתחות הסדקים ואת היכולת שלהם להתרחב. בנוסף, המחקרים בחנו את השפעת כמות הסיבים בתערובת הצמנטית. באופן כללי, הגדלת כמות הסיבים תרמה להגדלת חוזק הלחיצה והכפיפה של המדגמים אך כמות עודפת של סיבים הובילה לירידה ביכולת נשיאת המאמצים עקב פירוס מאמצים לא אחיד בתוך
מחקרים נוספים בחנו את השפעת סוגי הסיבים .(Fang et al. 2018, Qin et al. 2018 ) המדגמים
הקצרים המשמשים לשריון מטריצת ה -MPC. סוגי הסיבים שנבחנו הם סיבי פלדה, סיבי בזלת,
Qin et al. 2018b, Fang et al. 2018, Feng et al. 2018, Geng et al. ) סיבי פחמן ועוד ,PVA סיבי 2019). נמצא כי לסיבי הפלדה ולסיבי הפחמן יש את, Haque et al. 2020, Ahmad and Chen 2020 למיטב .(Geng et al. 2019, Haque et al. 2020) תכונות החוזק הגבוה ביותר בכפיפה ובלחיצה
ידיעת כותבי הדו"ח השילוב של מטריצת MPC משוריינת בטקסטיל ובסיבים קצרים לא נבחן עדיין בספרות, למעט בעבודה בה שולבה מטריצת ה -MPC עם הטקסטיל לצורך חיזוק של קורות בטון מזוין (2020 .Zhu et al).
למרות שלמטריצת ה-MPC יש תכונות ייחודיות הרלוונטיות למגוון יישומים הנדסיים, רוב המחקרים בחנו את השימוש במטריצה עבור יישומים של תיקונים וחיזוקים למבנים קיימים ולא כאלמנטים מבניים. המחקר הנוכחי עוסק בפיתוח אלמנטים מבניים המתעלים את התכונות המתקדמות הללו לקבלת מבנים יעילים, עם תפקוד מבני משופר ויכולות חישה מתקדמות.
1.3.	מבני בטון נבונים בעלי יכולות ניטור עצמיות
בשנים האחרונות יושמו מגוון רחב של שיטות ואמצעי בקרה עצמית לזיהוי נזקים, ניטור ההתנהגות ומצב הבריאות המבנית של מבני בטון. שיטות הניטור הנפוצות בספרות מחולקות בהתאם לעיקרון החישה. סקירה זו מביאה את שיטות הניטור העצמיות המרכזיות ביותר במבני בטון:
•	אלמנטי בטון חיישניים המנצלים את התכונות החשמליות של המטריצה הצמנטית כחיישן לזיהוי ובקרת נזקים.
•	אלמנטי בטון חיישניים המשוריינים בסיבים קצרים אשר מוליכים חשמלית. סיבים אלה מגבירים את המוליכות החשמלית של המטריצה הצמנטית ובכך משפרים את יכולות החישה של האלמנטים.
•	אלמנטים חיישניים משוריינים בטקסטיל המנצלים את שכבת השריון העיקרית כמערכת החישה של המבנה.
1.3.1.	פיתוח מערכות בטון בעלות יכולת ניטור עצמי
הרעיון המרכזי בשיטה זו היא להשתמש בבטון עצמו כאלמנט חיישני על ידי ניטור השינויים בתכונות החשמליות של הבטון ומציאת הקורלציה למצב בריאות המבנה. לבטון תכונות פיזורסיסטיוביות אשר ניתנות לניטור על ידי מדידת ההתנגדות החשמלית, העכבה החשמלית ( Impedance), והקיבול החשמלי. המחקרים התמקדו בניטור של פרמטרים מבניים כגון תכולת הלחות על ידי שימוש בקיבול החשמלי של הבטון (2016 .Voss et al), מיפוי שדות העיבורים על ידי ניטור העכבה החשמלית (2014 Hou and Lynch 2009, Hallaji and Pour-Ghaz), וזיהוי מיקומם של סדקים שהתפתחו בבטון על ידי ניטור ההתנגדות החשמלית (2011 Pour-Ghaz and Weiss). למרות ששיטות ניטור אלה מספקות מידע חיוני על מצב בריאות המבנה, הן מבוססות ברוב המקרים על מכשירי מדידה חיצוניים אשר מותקנים על גבי האלמנט, דורשים גישה ישירה, יכולים להתנתנק ממנו ועלולים לגרום נזק מבני בעת ההתקנה.
1.3.2.	פיתוח מערכות בטון משוריינים בסיבים קצרים מוליכים לצורך ניטור עצמי במבנים אלו, סיבים קצרים מוליכים חשמלית מוספים למטריצה הצמנטית לשיפור התכונות
Chen and Chung 1993, Chung et al. 2001, Wen and Chung ) החשמליות של מטריצת הבטון
2007)	. רוב המחקרים עסקו בתוספת של סיבי פחמן קצרים המפוזרים אקראית בעיסה הצמנטית, אשר נחשבים לאחד מהתוספים היעילים ביותר, גם מבחינה מבנית, למטריצות צמנטיות. עיקרון החישה במקרה זה מבוסס על מדידת התכונות החשמליות של הבטון עצמו באמצעות חיישנים המותקנים על פני שטח האלמנט ומציאת הקורלציה שלהן אל התגובה המבנית. שיטות ניטור אלה ביצעו את המדידות בקונפיגורציות חשמליות המבוססות על מדידה בשתי נקודות ובארבע נקודות. כאמור, קונפיגורציות חשמליות אלה התבססו על התקנת אמצעי מדידה חיצוניים כגון: צבע מוליך חשמלית המבוסס על כסף/נחושת, אלקטרודות פלדה המוטמעות בתוך האלמנט, או פילם דק המותקן על פני השטח של האלמנט. במחקרים מובא יתרון תוספת סיבים קצרים מוליכים חשמלית לשיפור יכולות החישה, ורגישות מערכת הניטור החשמלית לצורך בקרת נזקים, וניטור עיבורים
למרות התוצאות .(Chen and Chung 1993, Ou and Han 2009, Teomete 2015 ) במבנה
המבטיחות של מחקרים אלו ויכולות החישה המתקדמות הם עדיין מבוססים על התקנת אמצעי ניטור חיצוניים וסובלים מאותן חסרונות שהוצגו לעיל.
1.3.3.	פיתוח מערכת נבונה מבטון מבוססת טקסטיל היברידי
מערכות ניטור עצמיות המבוססות על אגדי סיבי מפחמן רציפים משתמשות בתכונות הפיזורסיסטיביות של האגדים לניטור ובקרת נזקים כחיישן מובנה באלמנט. במערכות אלה, אגדי הסיבים מפחמן משמשים באופן סימולטני כמערכת השריון הראשית של המבנה וכחיישן חכם
Christner et al. 2012, Goldfeld et al. 2016, ) המאפשר לנטר ולספק מידע חיוני על המצב המבני
2020 ,2019 Goldfeld and Yosef). הרעיון פותח לראשונה במחקרם של 1999 Wen and Chung אשר חקרו אגד סיבים מפחמן שהוטמע בעיסה צמנטית. במחקר זה מדדו את שינוי ההתנגדות החשמלית של האגד כתוצאה מעומסי מתיחה. הם מצאו שמתיחת האגד הובילה לעליה בהתנגדות החשמלית והראו שסדיקה של העיסה הצמנטית גרמה לשינויים גדולים אף יותר בהתנגדות החשמלית עקב התדרדרות הקשר של העיסה והאגד. מחקרים מאוחרים יותר בחנו את השימוש באגדי פחמן רציפים המוטמעים ברשת הטקסטיל של מבני TRC לצורך ניטור פרטמטרים מבניים
זיהוי היווצרות סדיקה ,(Christner et al. 2012, Goldfeld et al. 2017a) כגון: פרופיל ההעמסה Horoschenkoff ) פירוס העיבורים במבנה ,(Goldfeld et al. 2017b, Goldfeld and Yosef 2020) איתור חלחול ונזילות מים ,(and Christner 2012, Quadflieg et al. 2016, Goldfeld et al. 2016a במחקר קודם אשר מומן על ידי משרד .(Goldfeld et al. 2016c, Goldfeld and Perry 2018, 2019)
הבינוי והשיכון פותח מודל מבני חשמלי אשר קושר כמותית בין התגובה החשמלית האינטגרטיבית והתגובה המבנית של מבני TRC. במחקר זה פותחו פרצדורות ניטור המבוססות על מדדי עיבור בגישה דיפרנציאלית ואינטגרטיבית. בנוסף לכך, המחקר בחן את השפעת ציפוי האגדים (Coating) על התגובה המבנית ועל יכולות הניטור של קורות TRC. המחקר הראה כי מהפן המבני ציפוי האגד שיפר את ההתנהגות המאקרו-מבנית אך מהפן החשמלי הוא הגביל את יכולות החישה, ובמיוחד את היכולת להבחין בין מצבי הנזק ברמות הנזק המתקדמות.
חשוב לציין שהרעיון של חישה מבנית באלמנטים המבוססים על מטריצה משוריינת בטקסטיל קיים גם בתחום של מטריצות פולימריות כגון CFRP. נושא זה אינו מובא כאן עקב השוני הגדול בהתנהגות המבנית של מטריצות מסוג זה.
המחקר הנוכחי מאמץ קונספטואלית את עקרונות החישה שפותחו למבני TRC כבסיס לפיתוח מבני MPC נבונים המשוריינים בטקסטיל ובסיבים קצרים.
1.4.	סיכום
מסקירת הספרות עולה כי קיים פוטנציאל לשילוב מטריצת ה-MPC יחד עם רשת הטקסטיל והסיבים הקצרים ליצירת מבנה היברידי מתקדם ובעל יכולות ניטור מובנות. המחקרים עד כה בחנו את השימוש במטריצת ה-MPC ליישומים של תיקונים וחיזוקים מהירים ולא כמבנה עצמאי. מכאן שמטרות העבודה הן לפתח את השימוש במטריצת ה-MPC המשוריינת בטקסטיל ובסיבים קצרים לצורך יצירת אלמנטים מבניים דקי דופן, להראות את יעילותם הן מהפן המבני והן מהפן החיישני כאלמנט נבון. ההיפותזה המרכזית היא שהתכונות הייחודיות של מטריצת ה-MPC אשר באות לידי ביטוי בתכונות הראולוגיות ובתכונות החשמליות של המטריצה יביאו לשיפור האינטראקציה המבנית בין המטריצה והטקסטיל וליצירת מבנה בעל תפקוד מבני וחיישני משופר.
2.	מטרות המחקר
מטרת המחקר להוכיח היתכנות של טכנולוגית בניה נבונה חדשה באמצעות צמנט מגנזיום פוספט MPC (או בשמו המסחרי - פוסמנט) משוריין בטקסטיל בעל יכולות ניטור מובנות. עבודות קודמות של החוקרים הראשיים הוכיחו את היכולות של כל אחד ממרכיבי הטכנולוגיה בנפרד. הפוטנציאל הגלום משילוב שתי הטכנולוגיות החדשות יחדיו מאפשר ליצור מערכת מבנית משופרת הן מבחינה תפקודית והן מבחינת יכולות הניטור.בכך, מחקר זה לוקח את הטכנולוגיה של פיתוח מבנים נבונים צעד משמעותי קדימה ומפתח מערכת מבנית נבונה וגנרית המתאימה למגוון יישומים החורגים מיישומי ההנדסה האזרחית הקלאסית.
הוכחת ההיתכנות התבצעה באמצעות מערכת ניסויים מקיפה לאפשרויות יישום המערכת המבנית החדשה, לפענוח הקריאות החשמליות ולהערכת תפקוד המבנה. הניסויים נערכו על אלמנטים מבניים בסדר גודל קטן כשלב התחלתי.
הקורלציה המבנית-חשמלית המוצגת לניטור מצב המבנה מתמקדת בקשר בין מדידת ההתנגדות החשמלית מאגדי הסיבים מפחמן למצבו הבריאותי של המבנה. מכיוון שהאגד מחובר בשני קצותיו למערכת איסוף הנתונים, המדידה החשמלית ומכאן המדדים ההנדסיים הניתנים לניטור הינם מדדים אינטגרטיביים. דבר המגביל את רזולוציית פירוס העיבור או התגובה למיקום מדויק. מכאן, האתגר העיקרי בפיתוח הקשר מבני-חשמלי הינו מעצם המדידה האינטגרטיבית של ההתנגדות החשמלית לבין הגדרת מצב המבנה, בהתאמה, באופן אינטגרטיבי. לכן, פיתוח הקשר בין התגובה החשמלית לתגובה המבנית הותאם ליכולות המדידה.
ממטרתו העיקרית של המחקר הוגדרו מטרות המשנה הבאות:
1.	להבין ולאפיין את התגובה המיקרו והמאקרו מבנית של השילוב מטריצת MPC ושריון סיבים וטקסטיל. במסגרת זו המטרה הינה שיפור התפקוד הכולל של המערכת באמצעות התאמת המטריצה הצמנטית לשריון הטקסטיל ובמקביל באמצעות בחינת קונפיגורציות טקסטיל שונות למטריצת ה-MPC.
2.	לבחון את התגובה החשמלית המתקבלת ולקשור בינה ובין התגובה המבנית. בחינת יכולות הניטור תערך מול השוואה לאלמנט בטון משוריין בטקסטיל. המטרה לכמת את יכולות הניטור באמצעות מדדי סדיקה המאפיינים את מצבו התפקודי של המבנה.
3.	לבחון, מבחינה מבנית ומבחינת יכולות ניטור, את המערכת המבנית החדשה מול מערכת מקבילה מבטון. המטרה, להוכיח את יתרונות המערכת החדשה בהשוואה למערכת מבנית מבטון.
כדי לענות על מטרות אלו נערכה חקירה ניסויית מקיפה המתוארת בפרקים הבאים.
3.	ייצור אלמנט מבטון מגנזיום פוספט משוריין בטקסטיל וסיבים
המחקר הניסויי בוחן את היכולות המבניות והחיישניות של אלמנט מבני מרוכב עשוי מצמנט מגנזיום פוספט (MPC), משוריין בסיבי ארמיד קצרים ורשת טקסטיל העשויה מאגדי סיבים מפחמן ומזכוכית. מטרת תוספת הסיבים הקצרים היא שיפור משיכות האלמנט. מטרת הטקסטיל להוות בה בעת את מערכת השריון של האלמנט המרוכב ואת המערכת החיישנית.
לצורך ביצוע מערך הניסויים, מדגמי קורות משוריינים בטקסטיל עם ובלי סיבים קצרים, נוצקו והועמסו. בפרק זה מפורטים החומרים השונים, ומתוארים תהליכי היצור הייחודיים שפותחו לצורך חקירת האלמנט המבני הנבון.
3.1.	מטריצה מצמנט מגנזיום פוספט (MPC)
מטריצת ה-MPC שנבדקה במסגרת המחקר הינה מוצר מסחרי של חברת ICL Group LTD (כי"ל לשעבר), הנקרא פוסמנט. המדגמים מפוסמנט נוצקו בתערובת לפי יחס של 1:4 בהתאם להוראות היצרן. לרוב, 1.5 ליטר מים ל 6 ק"ג של חומר יבש. טמפרטורת המים נקבעה ל-17 מעלות צלזיוס. המדגמים פורקו לאחר כ -4 שעות ללא אשפרה. תהליך היציקה בוצע בטמפרטורת החדר (23-22 מעלות צלזיוס) ובלחות יחסית של כ-40-45 אחוזים. במקרים שהוספו סיבים קצרים לתערובת, הסיבים עורבבו עם המים טרם הוספתם לחומר היבש.
התערובת עורבבה באמצעות מיקסר 100-HOBART Model C במשך 6 דקות. 3 דקות ראשונות בקצב איטי ו 3 דקות אחרונות בקצב מהיר. תהליך ההתקשרות של הפוסמנט הינו מהיר. פרק הזמן מרגע סיום הערבוב התערובת עד תחילת ההתקשרות הינו כ-15 דקות. לכן, ביצוע היציקות נעשה ע"י צוות מיומן.
לצורך השוואת התגובה המבנית והחשמלית נוצקו גם מדגמי קורות בטון מצמנט פורטלנד. הקורות נוצקו באמצעות תערובת צמנטית מסחרית מסוג סיקה 214 (214 Sika Grout). התערובת הוכנה לפי דרישות היצרן ביחס מים של 3.125 ליטר לכל 25 ק"ג חומר יבש. לאחר היציקה, הקורות כוסו ביריעות פלסטיק במשך 48 שעות בטמפרטורת החדר.
חוזקי הכפיפה והלחיצה של תערובת הפוסמנט עם וללא סיבים קצרים (פירוט הסיבים בסעיף 3.2) נבדקו בגיל 14 יום ושל תערובת הסיקה בגיל 28 יום. קביעת החוזק בהתאם לתקן EN196-1:2005. ערכי החוזק שהתקבלו מוצגים בטבלה 1. ניתן לראות, שבאופן כללי, יחס חוזק כפיפה-לחיצה במקרה של מטריצת הפוסמנט הינו גדול יותר אל מול מטריצת הבטון. דיון מורחב בנושא חוזק הפוסמנט עם וללא תוספת סיבים קצרים, אל מול החוזק המתקבל ממטריצת הסיקה נמצא בסעיף 3.2.
סיבי ארמיד קצרים
מטריצת MPC הינה מטריצה יחסית פריכה. לצורך שיפור התגובה המבנית ומשיכות האלמנט
במסגרת .(Qin et al. 2018, Ahmad and Chen 2020) מוספים סיבים קצרים לתערובת הצמנטית
המחקר נעשה שימוש בסיבים מסוג ארמיד ונבחנו שתי תצורות שונות: סיבי Technora (סיבים קצוצים באורך של כ- 3 מ"מ) וסיבי Twaron (סיבי מוך - Pulp). שני סוגי הסיבים הם מוצרים מסחריים של חברת Teijin LTD. שני הסוגים מאופיינים בחוזק מתיחה גבוה (בקירוב פי 7-8 מחוזק של פלדה במשקל זהה), מודול אלסטיות גבוה, יחס חוזק-משקל גבוה, עמידות בפני טמפרטורה גבוהה, עמידות בפני אש, זחילה נמוכה ועמידות גבוהה לאורך זמן.
אחוז הסיבים מנפח המטריצה נקבע ל- 0.5%. לרוב, אחוז הסיבים משפר את תכונות מטריצת ה
Qin et al. 2018a, 2018b, Fang et al. 2018, Feng et al. 2018, Geng et al. 2019, Haque ) MPC במסגרת המחקר אחוז הסיבים נקבע כדי לאפשר עבידות .(et al. 2020, Ahmad and Chen 2020
טובה במהלך היציקה וכדי לאפשר חלחול של המטריצה אל המרווחים שבין רשת הטקסטיל.
סיבי Technora מורכבים מפילמנטים שעברו קונפיגורצית חיתוך לאורך של 3 מ"מ. הסיבים בעלי יכולת אחיזה גבוהה ועמידות לאורך זמן. ייעודם העיקרי לפי דו"ח היצרן הינו לשריון מטריצות קרמיות וצמנטיות.
סיבי Twaron pulp מורכבים מפילמנטים שעברו קונפיגורציית חיתוך, השהייה בתוך מים ולאחר מכן הופרדו לחתיכות שעברו ייבוש. התכונות הכימיות והפיזיות מאפשרות לסיבים אלה לשפר את היציבות ולהגדיל את חוזק המטריצה הצמנטית. אפיוני החומרים לפי נתוני היצרן מוצגים בטבלה 2.
השפעת הוספת הסיבים למטריצת MPC על חוזקי הכפיפה והלחיצה מוצגת בטבלה 1. מטבלה זו ניתן בנוסף להשוות בין חוזק מטריצת MPC לבין חוזק בטון. השוואה בין התכונות החומריות של ה-MPC ומטריצות הצמנט פורטלנד העלתה שמצד אחד, לתערובות MPC יש חוזק כפיפה משופר, אך מצד שני, חוזק הלחיצה שלה נמוך יחסית. מתקבל שהיחס בין חוזק הכפיפה לחוזק הלחיצה של מטריצות ה-MPC גדול יותר מזה של צמנט פורטלנד.
עוד נצפה כי סטיות התקן של החוזק המכאני גדולות יחסית במקרה של תערובות MPC. הסיבות עשויות להיות חללי אוויר ובועות כלואים שנוצרו במהלך תהליך ההידרציה המהיר, ובמקרה של תוספת סיבים קצרים גם עקב פיזור לא הומוגני של הסיבים בתוך התערובת.
כמו כן, נצפה כי חוזק הלחיצה של מטריצות MPC משתפר על ידי סיבי הארמיד הקצרים. לסיבי Technora יש תרומה רבה יותר בהשוואה לסיבי Pulp. אולם חוזק הכפיפה מוביל למסקנה אחרת. בעוד שלסיבי Technora יש השפעה זניחה על חוזק המתיחה בהשוואה למטריצה רגילה, סיבי Pulp מפחיתים את חוזק המתיחה.
באופן כללי, ההשפעה של תוספת סיבים קצרים באה לידי ביטוי בעיקר לאחר הסדיקה. תוספת הסיבים משפרת את המשיכות. מטריצת MPC ללא תוספת סיבים מאופיינת בהתנהגות פריכה. כאשר סיבים קצרים הם מערכת השריון היחידה, אלמנטים ממטריצת MPC משוריינים בסיבי Technora לא נשברו לשני חלקים בודדים לאחר הסדק. הסיבים הקצרים הצליחו לגשר באזור הסדק ולהניב תגובה משיכה. יתר על כן, הוכח כי הסיבים הקצרים משפרים במידה ניכרת את הביצועים המבניים כאשר הם משמשים כמערכת החיזוק המשנית. דבר המהווה אינדיקציה לתרומת הסיבים למשיכות המבנה המרוכב בכללותו.
3.3.	רשת הטקסטיל ההיברידי
הטקסטיל החיישני מבוסס על אגדי סיבים של פחמן שנארגו בתוך מערכת שריון המורכבת מאגדי
Goldfeld et al. 2016, Goldfeld et al.) ראה גם ,(Alkali Resistance glass) סיבים מזכוכית 2017). אגדי הזכוכיתa, 2017b, Goldfeld and Yosef 2019, 2020, Yosef and Goldfeld 2020
משמשים כמערכת השריון העיקרית. אגדי הפחמן נארגו ברשת אגדי הזכוכית כחלק מתהליך היצור ע"י החלפת אגדי זכוכית באגדי פחמן. מספר האגדים שהוחלפו תלוי בסוג הניסוי. אגדי סיבי הפחמן משמשים הן כמערכת השריון והן כמערכת הניטור. מכאן, שייצור הטקסטיל החיישני הינו תהליך פשוט שאינו מצריך שינוי מהותי בתהליך הייצור הסטנדרטי של הטקסטיל. במחקר הנוכחי הטקסטיל נארג בצורה של רשת אורתוגונלית, במרווחים של 7-8 מ"מ, כך ששכבה אחת הינה בכיוון מסוים והשכבה השנייה נארגה מעליה באופן ניצב, ראה ציור 3. הסיבים אוגדו ונארגו באמצעות סיב פוליפרופילן. בכיוון אחד נארגו רק סיבי זכוכית, ובכיוון הניצב נארגו סיבי זכוכית ו/או סיבי פחמן. סידור האגדים באופן זה, מצד אחד מגביל את יכולות הניטור רק לכיוון אחד, כיוון אגדי הפחמן, אולם מצד שני הוא מונע אפשרות של קצר חשמלי בין אגדי סיבים מוליכים חשמלית ניצבים זה לזה. שימוש בשני סוגי אגדים בעלי קוטר סיב שונה אפשר בהמשך לחקור את יכולת חדירת המטריצה אל תוך אגד הסיבים.
הרשת הינה גנרית ושימשה במחקרים קודמים, ראה לדוגמה: ,2019 Goldfeld and Yosef
הרשת יוצרה במכון לטקסטילים של .Goldfeld and Yosef 2020, Yosef and Goldfeld 2020 Institute of Textile Technology ITA, RWTH University, אוניברסיטת אאכן בגרמניה .Aachen, Germany
הנתונים החומריים של סיבי הזכוכית והפחמן מובאים בטבלה 3. סיבי הפחמן במחקר זה סווגו כ (polyacrylonitrile (PAN ומאופיינים בתכונות מכניות משופרות עקב תצורתם המולקולרית, (1993) Savage. יש לציין שרשת הטקסטיל לא עברה טיפול מקדים כגון ציפוי (Coating) או טיפול פני שטח הסיבים (Sizing).
כאמור, תהליך יצור הטקסטיל המורכב מסיבי זכוכית ופחמן הינו תהליך יצור קונבנציונאלי שאינו מצריך שיפורים באינטראקציה בין מערכות ומרכיבי נול האריגה או בדרישה מיוחדת לקביעת המתיחה בסיבים בזמן האריגה.
בסדרת ניסויי הכפיפה: בכיוון האורכי (0o) מוקמו שישה אריגי זכוכית ושניים או שלושה אריגי פחמן. בכיוון הניצב (90o) מוקמו אריגי זכוכית בלבד. בסדרת ניסויי המתיחה: בכיוון האורכי (0o) מוקמו שישה אריגי פחמן או שישה ארגי זכוכית. בכיוון הניצב (90o) מוקמו אריגי זכוכית. ראה ציור 3 א' ו- 3ב', בהתאמה.
החיבור החשמלי של אגדי הסיבים מפחמן למערכת איסוף הנתונים נעשה באמצעות טבעת חיזוק דקה לא מבודדת שהוברגה לקצה האגד, חוברה לכבל חשמלי וכווצה באמצעות מלחציים מיוחדים. ניתן לראות תמונה של אביזר החיבור בציור 3. לכל אחד מקצוות אגד הפחמן הותקן החיבור המתואר לפני יציקת הבטון. חיבור חשמלי זה מאפשר קריאה חשמלית יציבה של הקריאה החשמלית מאגד הסיבים. לאחר היציקה ופרוק התבניות רק כבלי החשמל מובלטים מקורת הבטון.
3.4.	ייצור מדגמי קורות MPC משוריינים בסיבים קצרים ובטקסטיל
שלושה סוגים של מדגמי קורות נוצקו והועמסו בסדרת ניסויי העמסה בכפיפה בהשענה חופשית בארבע נקודות, ובסדרת ניסויי מתיחה. כל מדגמי הקורות שוריינו ברשת אחת של טקסטיל. גיאומטריית מדגמי הקורות של כל אחת מסדרת הניסויים מתוארת בציור 4.
מידות הקורות בניסויי הכפיפה לחקירה מבנית: אורך 300 מ"מ; רוחב 70 מ"מ; עובי 15 מ"מ. רשת הטקסטיל מוקמה בגובה 5 מ"מ מהחלק התחתון של הקורה (באזור המתיחה).
מידות הקורות בניסויי הכפיפה לחקירה מבנית-חשמלית: אורך 300 מ"מ; רוחב 70 מ"מ; עובי 12 מ"מ. רשת הטקסטיל מוקמה בגובה 4 מ"מ מהחלק התחתון של הקורה (באזור המתיחה).
מידות הקורות בניסויי המתיחה: אורך 500 מ"מ; רוחב 50 מ"מ; עובי 8 מ"מ. רשת הטקסטיל מוקמה באמצע גובה הקורה.
פירוט המדגמים בכל אחד ממערכי הניסויים מובא בפרק הרלוונטי.
לצורך יציקת הקורות תוכננו ויוצרו תבניות מיוחדות שעונות על התכונות המיוחדות של מטריצת ה MPC ומאפשרות ליישם את הטקסטיל בגובה המתוכנן באלמנט. התבניות נועדו לעמוד ב: (א) עמידות בפני טמפרטורה - במהלך התקשרות מטריצת ה MPC נפלט חום רב (כ- 70oC), לכן התבניות נדרשות לעמוד בטמפרטורות גבוהות. (ב) עמידות בפני תגובה כימית - מטריצת ה MPC מגיבה כימית עם חומרים מתכתיים. כמו כן, התכונות הריאולגיות של המטריצה יכולות להביא להדבקות עם תבניות בעלי יכולת חדירות גבוה, כגון עץ. (ג) מיקום רשת הטקסטיל – רשת הטקסטיל ממוקמת בגובה חתך האלמנט באזור המתוח שלו.
לצורך כך התבניות תוכננו מפוליפורפילן העמיד לטמפרטורות גבוהות ולאינטראקציה כימית עם המטריצה. כמו כן, בהמשך לעבודות קודמות (Goldfeld and Yosef 2019, Goldfeld and Yosef 2020 2020, Yosef and Goldfeld) התבניות מאפשרות מתיחה בארבעה כיוונים של הטקסטיל.
מתיחה זו נדרשת לצורך קיבוע מיקום הטקסטיל בזמן היציקה, לאפשר חלחול נאות של המטריצה הצמנטית בין מרווחי הטקסטיל בזמן היציקה, ולמנוע סגרגציה. בציור 3 מוצגות תמונות של התבניות עם רשת הטקסטיל לפני היציקה. בציור ניתן לראות את החיבורים החשמליים שהותקנו בכל קצה של כל אגד פחמן והוטמעו בתוך הבטון לפני יציקת הקורות.
ניתן לראות שיציקת מדגמי הקורות ממטריצת MPC עם הטקסטיל החיישני ועם הסיבים הקצרים הינו תהליך סטנדרטי שאינו שונה מהותית מתהליך יצור של אלמנטי בטון אחרים משוריינים בטקסטיל.
3.5.	סיכום
בפרק זה הוצג תהליך ייצור קורות ממטריצת MPC משוריינות בסיבים קצרים ובטקסטיל חיישני. ניתן לראות שתהליך הייצור של הקורה הינו תהליך שאינו שונה מהותית מתהליך יצור של אלמנטי בטון מצמנט פורטלנד משוריינים בטקסטיל. הושם דגש על התבניות המיוחדות שיעמדו בדרישות המטריצה הצמנטית ויאפשרו פירוק לאחר ההתקשרות. בשונה ממטריצת צמנט פורטלנד, זמן ההתקשרות המהיר של מטריצת MPC מאפשר פירוק מהיר של התבניות שהינו יתרון בתהליכים מתועשים. אולם, זמן התקשרות מהיר זה הצריך יציקה ע"י צוות מיומן ומהיר.
גם החיבורים החשמליים שנדרשים לצורך חיבור אגדי סיבי הפחמן הינם חיבורים ישרים שאינם מצריכים אמצעי חיבור מסיבים או חיישנים נוספים בפני הבטון. מכאן, שהטמעת העיקרון החיישני באלמנטים אלו לא יוסיף עלות משמעותית לתהליך הייצור.
4.חקירה מיקרוסקופית באמצעות SEM
היפותזת המחקר הינה שהשילוב בין התכונות הריאולוגיות המצוינות של המטריצה יאפשר חדירתה אל בין המרווחים הקפילריים באגד הסיבים, דבר שיתרום משמעותית להדבקות בין רשת הטקסטיל לבין המטריצה. הדבקות זו, המכומתת באמצעות קשר מאמץ גזירה – החלקה, הינה המכניזם המרכזי הקובע את תסבולת האלמנט המבני. כדי להגדיל את תסבולת האלמנט, השפעת תצורת האגדים ואופן הטיפול בהם נחקר רבות. אולם מחקר זה עסק בעיקר למטריצה מצמנט
עבור מטריצת .Bentur et al. (2010), Peled et al. (2017), Perry et al. (2020) :פורטלנד, לדוגמה
MPC, למיטב ידיעתנו, לא קיים מידע שכזה בספרות. לכן, במסגרת המחקר נערכה חקירה באמצעות מיקרוסקופ אלקטרוני (SEM – Scanning electron microscope) לבחינת יכולת חדירת מטריצת הפוסמנט אל תוך האגדים והשפעתו על מנגנון ההידבקות לסיבי הליבה והשרוול. חקירה זו מלווה בהשוואה איכותית לאופן החלחול במדגמי בטון.
האנליזה בוצעה על חתיכות קטנות שנחתכו מתוך מדגמי קורות הפוסמנט והבטון. החתיכות עברו תהליך ייבוש (אידוי) מקדים בתנור בטמפרטורה של 100 מעלות צלזיוס למשך של 48 שעות ובהמשך צופו בציפוי זהב. המיקרוסקופ הינו מדגם: 200 FEI E-SEM Quanta. מתח ההאצה (Accelerating voltage) הוגדר ל-20 קילו-וואט ומרחק הצפייה מהמשטח כ-10 מ"מ.
4.1	. חקירה מיקרוסקופית
סיכום תוצאות המיקרוסקופ האלקטרוני מובא בציור 5. בציור מובאים תוצאות עבור אגדי הפחמן ואגדי הזכוכית עבור כל אחת מהתערובות שנבדקו במסגרת המחקר. כאמור, כל אגד טקסטיל מכיל אלפי סיבים שמאוגדים יחדיו. אגד הסיבים מפחמן מכיל כ- 24,000 סיבים, קוטר כל סיב בודד הינו כ- 7 מיקרון. אגד הסיבים מזכוכית מכיל כ- 3,200 סיבים, קוטר כל סיב הינו כ - 19 מיקרון, ראה טבלה 3. האגדים נארגו בעזרת חוט סריגה עשוי PES 167f48 עם צורת חתך מעוגלת. למרות שאגד הסיבים מהודק, קיימים מרווחים קפילריים בין הסיבים המאפשרים חדירה של התערובת הצמנטית אל בין החללים. לצורך המחשת השוני בין הקטרים של הסיבים, בציור 6 מוצג תקריב של אגד סיבי הפחמן ואגד סיבי הזכוכית.
מכיוון שכל אחד מהאגדים מורכב מאלפי סיבים דקים מאוד (פילמנטים) המאוגדים יחד, חדירת המטריצה והידבקות הסיבים למטריצה אינה אחידה לכל שטח חתך האגד ומאופיינת במיקרו מבנה הייחודי המאפיין בטון משוריין בטקסטיל. במבני בטון מצמנט פורטלנד, המיקרו מכניקה המבנית
Bartos (1987), Zhu and ) של הסיבים המרכיבים את רשת הטקסטיל נחקרה רבות בספרות Bartos(1997), Zastrau et al (2003) Holler et al.(2004), Hegger et al. (2006), Bentur and כאמור .(Mindess (2007), Yardimci et al (2011), Mobasher et al. (2014), Peled et al (2017)
לעיל, מאפייני הגיאומטריה של הסיבים בתוך האגד מביאים לכך שהמטריצה הצמנטית לא מחלחלת ולא חודרת לכל שטח חתך האגד ולא כל הסיבים במגע והידבקות עם הבטון. כתוצאה מכך, מאמצי המתיחה לא מחולקים בצורה אחידה בשטח חתך האגד. לכן, מכניזם ההידבקות הינו הפרמטר העיקרי המשפיע על תסבולת האלמנט ועל תגובתו המבנית. כדי להסביר את המכניזם, הסיבים בתוך האגד חולקו לשתי תתי קבוצות: הסיבים שממוקמים באזור המגע עם מטריצת הבטון ונקראים סיבי השרוול, והסיבים הפנימיים שמנותקים מהבטון ונקראים סיבי הליבה, Zhu
and Bartos (1997), Zastrau et al (2003), Holler et al. (2004), Hegger et al. (2006), Banholzer 2010). סיבי השרוול נמצאים במגע) and Brameshuber (2004), Hartig et al (2008), Bentur et al
עם הבטון ועקב מאמצי הידבקות אדהזיביים הם נתונים למאמצים גבוהים יותר מסיבי הליבה. סיבי הליבה, שיחסית מנותקים מהמטריצה, נושאים את העומס באמצעות מאמצי חיכוך שהינם הרבה יותר נמוכים ממאמצי האדהזיה. תהליך התפתחות הסדיקה, ובעיקר מאקרו-סדיקה, מוביל לקריעת סיבי השרוול, במיקום הסדק, שכתוצאה מכך מקטין באופן משמעותי את תסבולת האלמנט המבני. מחקרים רבים עוסקים באפיון מכניזם ייחודי זה, בעיקר לצורך שיפור התגובה
Hartig et al. (2008), Raupach (2006), Peled and Bentur (2003), Hegger and Voss ,המבנית
(2008)	. ניתן לשפר את מכניזם ההידבקות באמצעות טיפולים מקדמים לטקסטיל, לפני היציקה,
Hegger and Voss 2008; Hegger et al 2006; Peled et al, 2017; Gao et ) כגון ציפוי הטקסטיל הציפוי משפיע על מאפייני החלחול של הטקסטיל ובכך משפר .(al. 2004, 2007; Hartig et al. 2008
את מכניזם ההידבקות. במסגרת המחקר נבחנה השפעת יכולת חדירת המטריצה מסוג MPC על התגובה המבנית-חשמלית.
מציור 5 ניתן להסיק את המסקנות הבאות:
ראשית, ניתן לראות כי אזור השרוול באלמנטים ממטריצת פוסמנט גדול יותר מאשר באלמנטים מצמנט פורטלנד. אזור שרוול גדול יותר משפר את תסבולת האלמנט ובכך את התגובה המבנית של האלמנט, ראה חקירה מבנית בפרקים 5 ו- 7.
שנית, ניתן להבחין שבמקרה של אגדי סיבים מזכוכית אזור השרוול יחסית גדול יותר בהשוואה לאגדי סיבי מפחמן, ראה ציורים 5 - ב', ד', ו', ח'. תוצאה זו מתקבלת גם במטריצת פוסמנט (עם או בלי סיבים קצרים) וגם במטריצה מצמנט פורטלנד. הסיבה נובעת מקוטר הפילמנטים היחסית גדול של הזכוכית דבר המביא למרווחים קפילריים גדולים יותר בין הסיבים ומכאן לאפשרות המטריצה לחדור אל מרווחים אלה ביתר קלות.
שלישית, ניתן לראות מציורים 5 - ג', ד', ה', ו', כי לפוסמנט בתוספת סיבים קצרים יכולת חדירות גבוהה יותר מאשר מדגמי פוסמנט ללא סיבים כלל. תופעה זו התקבלה בספרות גם עבור מטריצה מצמנט פורטלנד (2012 Barhum and Mechtcherine). הוספת הסיבים הקצרים מגדילה את דחיסות התערובת ומאפשרת חדירה טובה יותר אל תוך אגדי הסיבים.
4.2	סיכום ומסקנות
ניתן לראות שהשילוב של טקסטיל ומטריצת MPC מביא ליכולת חדירות טובה של המטריצה אל תוך אגד הסיבים ומכאן להדבקות משופרת ולפוטנציאל לשיפור התגובה המבנית של האלמנט. חקירה מורחבת של היכולות המבניות של המבנה המרוכב מוצגת בפרקים 5 ו- 7.
5.חקירת התנהגות מבנית בכפיפה
מטרת הפרק לאפיין את התגובה המבנית של אלמנט ממטריצת MPC משוריין בטקסטיל וסיבים קצרים תחת עומסי כפיפה. האפיון נעשה תוך השוואה לאלמנט מבני דומה ממטריצת צמנט פורטלנד משוריין בטקסטיל. החקירה התמקדה בבחינת העומסים המביאים לסדיקה ולכשל וחקירת היווצרות והתפתחות הסדקים. המטרה לבחון את היכולות המבניות המאפיינות את התגובה המבנית, ראה ציור 7. התגובה המבנית מתוארת באמצעות עקום עומס -שקיעה ומאופיינת בארבעה מצבים עיקריים הקשורים למיקרו-מכניקה המבנית של הטקסטיל במטריצה הצמנטית. המצב הראשון מאופיין בתגובה לינארית-אלסטית; השני, על ידי היווצרות מיקרו סדקים; השלישי, באמצעות תגובה לא לינארית המאפיינת את התרחבות הסדקים (לרוב אחד הסדקים) עד לערך עומס מרבי; והרביעי על ידי ירידה בעקום עומס שקיעה. מכיוון שהמצבים השני והשלישי הינם המצבים השכיחים במבני בטון משוריינים בטקסטיל החקירה תתמקד בהם.
הפרק מחולק לארבעה חלקים: בחלק הראשון תתואר מערכת הניסוי והניטור שנערך במקביל. בחלק שני, תחקר התגובה המבנית של אלמנטים מצמנט MPC משוריינים בסיבים קצרים בלבד, ובחלק השלישי תחקר התגובה המבנית של אלמנטים משוריינים בטקסטיל. הפרק יחתם בסיכום ומסקנות.
5.1.	תיאור מערכת הניסויים והניטור המבני
הקורות הועמסו בתהליך העמסה מונוטוני בסכמה של קורה בכפיפה (ארבע נקודות השענה) באמצעות בקרת התזוזה. סכמת ההעמסה נתונה בציור 4. ההעמסה בוצעה באמצעות מתקן העמסה 5966 Instron (עומס מירבי: 10 ק"נ), בקצב של 0.1 מ"מ/דקה. קצב העמסה איטי מאפשר חקירה של כל מצבי המבנה השונים ומעקב אחר ההתנהגות המבנית הכוללת של האלמנט, החל מהשלב ההתחלתי הלינארי, דרך התפתחות מיקרו ומאקרו סדיקה ועד לנקודת הכשל. ההעמסה הסתיימה כאשר נצפתה ירידה של 20% מהעומס המירבי (80% מערך העומס המירבי).
סדרת הניסויים כוללת 18 מדגמי קורות פוסמנט ו- 3 מדגמי קורות בטון. רוחב כל המדגמים הינו 70 מ"מ, גובה 15 מ"מ ואורך 300 מ"מ. המדגמים נוצקו בקומבינציות שונות הכולל שילוב של תוספת סיבים קצרים ושריון נוסף של רשת טקסטיל. פירוט המדגמים בטבלה 4.
במהלך הניסוי נערכו המדידות הבאות: העומס המופעל; השקיעה האנכית באמצע מפתח הקורה באמצעות LVDT (דגם: Instron 2601-044, linear stroke ±50 mm, דיוק: ±0.5%); פרופיל עיבור והזזות על פני הפן החיצוני של הקורה באמצעות טכנולוגיית DIC; עיבורים בפן העליון והתחתון של הקורה באמצעות מדידי עיבור (SG). מדדי העיבור אפשרו קבלת מידע רציף בזמן הניסוי ובהמשך שימשו לצורך אימות והשוואה עם מדידות ה-DIC. טכנולוגיית DIC מאפשרת לעקוב אחרי התפתחות והתרחבות הסדקים לכל אורך הניסוי באמצעות צילום מהלך הניסוי וללא מגע ישיר עם הקורה. עיבוד התמונות שצולמו מאפשר לאפיין ולבחון את התגובה המבנית של האלמנט המרוכב לכל אורך התהליך באמצעות ניתוח פירוס ההזזות והעיבורים לכל אורך הקורה. קצב הצילום נקבע לתמונה לשנייה ונעשה באמצעות מצלמה מדגם: Imager M-lite 9M (רזולוציה: 4096 2168 x). האנליזה לעיבוד הנתונים בטכנולוגיה זו בוצעה באמצעות תוכנת LaVision DaVis 10. בציור 8 מובא צילום של מערך הניסוי.
5.2.	תגובה מבנית בכפיפה של קורות פוסמנט משוריינת בסיבים קצרים
בשלב ראשון נבחנה התגובה המבנית של קורות פוסמנט ללא תוספת סיבים ושל קורות פוסמנט משוריינות בסיבים קצרים בלבד. מטרת החקירה לאפיין את תרומת הסיבים הקצרים לתגובה המבנית של המטריצה. בציור 7a מתוארת באופן סכמתי התגובה המבנית של מטריצה צמנטית משוריינת בסיבים קצרים. התגובה מחולקת לשלושה מצבים מבניים עיקריים (1981 Bartos): מצב I מתאר את התחום האלסטי-לינארי בו המטריצה והסיבים הקצרים תורמים לתסבולת העומס בהתאם לנפח היחסי של כל רכיב; מצב II מתאר תהליך של התפתחות מנגנון שליפת הסיבים לאחר היווצרות הסדק; מצב III מתאר כשל של האלמנט המבני, במצב זה יכולת נשיאת העומס פוחתת משמעותית לאחר היווצרות סדק, הסיבים הקצרים נשלפו והאלמנט מגיע לכשל המאופיין בשבר באזור הסדק.
תוספת סיבים קצרים מביאה לשיפור התגובה המבנית של האלמנט באמצעות מנגנון ספיגת אנרגיה המתקבל מחוזק ההידבקות של הסיבים אל המטריצה. בזמן פתיחת הסדק, הסיבים מגשרים על פני הסדק ומאפשרים קבלת כוחות מתיחה התלויים בחוזק ההידבקות. ככל שההידבקות טובה יותר ואחוז הסיבים גבוה יותר מתאפשרת התפתחות סדקים מרובה תוך קבלת רוחב סדקים קטן יותר. הנושא נחקר רבות באלמנטים מבניים ממטריצת צמנט פורטלנד, ראה לדוגמא Bentur and 2007 Mindess. תוספת סיבים קצרים למטריצת MPC נבחנה בעיקר מהיבטים של השפעת הסיבים על מדגמים של בדיקות חוזק מאספקטים של חוזק אופייני ומאפייני סדיקה לאחר כשל ( Qin et
al. 2018b, Fang et al. 2018, Feng et al. 2018, Geng et al. 2019, Haque et al. 2020, Ahmad
2020 and Chen). היבטים העוסקים בתגובה מבנית כוללת של האלמנט, למיטב ידיעת כותבי הדו"ח, טרם נחקרה. היפותזת המחקר מניחה כי, מההיבט המבני, השפעת סיבים קצרים על ההתנהגות המבנית של מטריצת MPC תהיה בעלת אפיון דומה לזו של מטריצת צמנט פורטלנד, תוך שיפור בתגובה המבנית עקב ההידבקות הטובה של המטריצה אל הסיבים.
במחקר נבחנו שני סוגי סיבי קצרים מסוג ארמיד: Technora ו-Pulp, ראה טבלה 2. תוצאות התגובה המבנית עקב ההעמסה המונוטונית מתוארים בציור 9. הציור מציג את עקומי העומס כתלות בשקיעת אמצע המפתח עבור קורות פוסמנט ללא תוספת סיבים (1-3 : P) ועבור קורות פוסמנט משוריינות בסיבים ( 1-3 : P+t : 1-3, P+p). טבלה 5 מסכמת ערכים ממוצעים של העומסים שנמדדו במהלך הניסוי: העומס שבו התרחש הסדק הראשון PA (סיום מצב I, ראה ציור 7-א') והעומס לאחר היווצרות הסדק הראשון PB (סיום מצב II). יש לציין שקביעת הערך PB אינו אינטואיטיבי והוא נקבע כששיפוע גרף עומס- שקיעה משתנה מלינארי לפרבולי.
החקירה מתמקדת בהשפעת הסיבים הקצרים לתגובה המבנית של האלמנט. מציור 9 ומטבלה 5 מתקבלות המסקנות הבאות לגבי תרומת הסיבים לתפקוד המבני של האלמנט:
ראשית, במטריצה ללא סיבים קצרים התגובה המבנית מסתיימת בעומס PA שעבורו האלמנט נשבר לשני חלקים. במקרה זה, התגובה מאופיינת בהתנהגות פריכה שהינה אופיינית למטריצות MPC ללא סיבים, ראה לדוגמה: 2019 Haque and Chen.
שנית, מציור 9 ניתן לראות כי הסיבים הקצרים משפיעים על קשיחות המדגם לפני הסדיקה, בתחום האלסטי לינארי. שיפוע גרף עומס- שקיעה תלוי בתוספת הסיבים ובהרכבם. מטריצה המכילה תוספת סיבי Technora הינה בעלת השיפוע הגדול ביותר ומכאן בעלת הקשיחות הגדולה יותר.
שלישית, במקרה של מטריצות משוריינות בסיבים קצרים, לאחר פתיחת הסדק הראשון העומס יורד באופן משמעותי. במקרה של מטריצה עם סיבי Pulp האלמנט מאבד כליל את קשיחותו. במקרה של מטריצה עם סיבי Technora קיימת קשיחות שיורית. ניתן להסיק שתוספת סיבי Technora משפרת את משיכות האלמנט, בעוד שלתוספת סיבי Pulp השפעה זניחה על המשיכות.
ניתן להעריך שהיתרון של סיבי Technora נובע מכושר הדבקות גבוה יותר מאשר בסיבי Pulp.. אולם, יש לציין שכשסיבי ה Pulp מיושמים כמערכת שריון משנית קיימת להם תרומתה מסוימת למשיכות האלמנט, ראה סעיף 5.3.
לכן, ניתן להסיק כי סיבי ארמיד קצרים בלבד אינם יכולים להוות מערכת שיריון העיקרית באלמנטים ממטריצת MPC וקיים צורך במערכת שיריון ראשית נוספת למטרת יצירת אלמנט מבני דק דופן משופר.
5.3.	תגובה מבנית בכפיפה של קורות פוסמנט משוריינת בטקסטיל
החקירה נועדה לבחון את התרומה ההדדית של שריון הטקסטיל והסיבים הקצרים לתגובה המבנית של אלמנטים בעומסי כפיפה. הצגה סכמתית של אלמנטים צמנטיים משוריינים בטקסטיל מתוארת בציור 7-ב'. התגובה המאקרו-מבנית מחולקת בדרך כלל לארבעה מצבים עיקריים, ראה לדוגמא 2017 .Peled et al. מצב I מאופיין בתגובה ליניארית-אלסטית ונחשב למצב הבריא של המבנה. מצב II מתחיל כאשר הסדק הראשון נוצר ומאופיין בהיווצרות של סדקים מבוזרים מרובים. הסדקים לאורך מצב זה מסווגים כמיקרו-סדקים (רוחב כל סדק קטן מ-100 מיקרון) שהוא מצב התכנון הרצוי. במצב III הסדקים הקיימים מתרחבים ומתפשטים. מצב זה מסתיים בעומס המירבי. מצב IV נחשב ככשל מוחלט של האלמנט וקשור למעיכה של המטריצה באזור הלחוץ ולמנגנון שליפה של הסיבים המתוחים באזורי הסדקים הדומיננטיים. מבחינת ההתנהגות המיקרו-מבנית הקשורה בהידבקות סיבי השריון למטריצה הצמנטית, במצב I אגדי הטקסטיל דבוקים למטריצה הצמנטית. בשלב זה סיבי השרוול נתונים למאמצי מתיחה גבוהים יותר ולכן הם מתארכים עד לעיבור הסדיקה של הבטון, בעוד סיבי הליבה פחות תורמים לתסבולת נשיאת העומס. במצב II התפתחות מיקרו סדיקה מביאה לקריעה הדרגתית של סיבי השרוול ולהפחתת מספר הסיבים הפעילים בנשיאת כוחות המתיחה. סיבי השרוול במצב זה עדיין נתונים למאמצי מתיחה גבוהים יותר מאשר סיבי הליבה ומאפשרים את מנגנון התפתחות הסדקים המרובה. תרומת סיבי הליבה לתסבולת העומס הולכת וגדלה בשלב זה, בשל ההתפלגות המחודשת של מאמצי המתיחה הפנימיים. במצב III לרוב לא מתפתחים סדקים חדשים והסדקים הקיימים ממשיכים להתרחב עד לעומס המקסימאלי. סיבי הליבה באזורים הסדוקים עוברים מנגנון שליפה ולא קריעה, בעוד סיבי השרוול לא משתתפים בנשיאת כוחות המתיחה הפנימיים כלל. במצב IV האלמנט מגיע לכשל, המטריצה הלחוצה נמעכת ומתרחש מנגנון שליפה מתקדם של אגדי הטקסטיל המתוחים באזורי הסדיקה הדומיננטיים. כאמור, חוזק המתיחה של המטריצה הצמנטית, גם בתוספת סיבים קצרים, קטן והיא לא יכולה לשאת כוחות מתיחה בשלבים מתקדמים של ההעמסה. לכן, יש צורך במערכת שריון נוספת. הנחת המחקר הינה שהתנהגות מטריצת פוסמנט משוריינת בטקסטיל תפתח תגובה מבנית משופרת אל מול זו של מטריצת צמנט פורטלנד, תודות להידבקות וחדירה משופרים של מטריצת הפוסמנט אל אגדי הסיבים.
ציור 10 מציג את התגובה המבנית עבור מדגמים מייצגים מפוסמנט (עם וללא סיבים) בהשוואה למדגם בטון משוריין בטקסטיל במידות זהות. ציור 11 מציג עקומי עומס-שקיעה עבור קורות פוסמנט משוריינות בטקסטיל בלבד (1-3: TRP), קורות פוסמנט משוריינות בסיבים קצרים ובטקסטיל (1-3: TRP+t :1-3, TRP+p) וקורות בטון משוריינות בטקסטיל בלבד (1-3: TRC). בנוסף, עבור קורות מייצגות, מוצגת התפתחות והתרחבות הסדקים כתלות בשקיעת אמצע הקורה. טבלה 5 מסכמת ערכי עומס ממוצעים.
התוצאות שהתקבלו מובילות להבחנות הבאות:
ראשית, מציור 10 ניתן לראות שלמטריצת פוסמנט משוריינת בטקסטיל ישנה תגובה מבנית משופרת בהשוואה למטריצת בטון משוריינת בטקסטיל. עומסי הסדיקה והעומסים המקסימאליים גבוהים יותר באופן משמעותי. תגובה משופרת זו נובעת מתכונות המכניות המשופרות של מטריצת הפוסמנט בחוזק הכפיפה, ראה טבלה 1. כמו כן, התכונות הריאולוגיות של הפוסמנט מאפשרות חדירה משופרת של המטריצה אל בין סיבי האגד ומגדילות את מספר סיבי השרוול שבאים במגע ישיר עם המטריצה. מכניזם זה משפר באופן משמעותי את מנגנון ההידבקות בין המטריצה לאגדי הטקסטיל ומביא לשיפור התגובה המבנית הגלובאלית. ראה פרק 4.
שנית, מציורים 9 ו- 10 ניתן לראות שההתנהגות המבנית הגלובאלית בתחום האלסטי לינארי (מצב I) דומה לכל סוגי המדגמים ממטריצת פוסמנט (משוריינות ולא משוריינות בסיבים קצרים). הדבר בא לידי ביטוי בעומסי סדיקה ושיפוע עקום עומס-שקיעה מאוד דומים. לכן, ניתן להסיק כי מצב I מאופיין בעיקר על ידי התכונות המכניות של המטריצה ומודול האלסטיות של החומר. תרומת הסיבים הקצרים ו/או הטקסטיל במהלך תחום זה זניחה.
שלישית, מציור 11 ניתן לראות כי שיפור במשיכות של קורות משוריינות בטקסטיל (TRP) התקבל ע"י הוספת סיבים קצרים. מדגמים ללא סיבים קצרים הראו התנהגות פריכה כמוצג בציור 11-א'. הדבר בא לידי ביטוי מהיווצרות שני מאקרו-סדקים במצב II ומירידה גדולה יחסית (כ-33%) של ערכי העומס בזמן פתיחת הסדק. ניתן לראות כי רוחב הסדקים והתפשטותם לגובה חתך הקורה גדל משמעותית. בסוף מצב II שני הסדקים מוגדרים כמאקרו-סדקים עם רוחב של כ-100 מיקרו מטר ו-400 מיקרו מטר. כתוצאה מכך, סדקים אלה מייצגים מצב של נזק במטריצה הצמנטית המשוריינת ברשת טקסטיל.
רביעית, ניתן לראות כי תוספת סיבי ארמיד קצרים למטריצת הפוסמנט מובילה לשיפור משמעותי במשיכות האלמנט. התפתחות הסדיקה מושפעת מתוספת שני סוגי הסיבים, Technora ו -Pulp.
במהלך מצב II נצפתה התפתחות של מספר מיקרו -סדקים. כמפורט בהמשך, ניכר כי תוספת סיבי TRP+t) Technora)מובילה לתגובה מבנית משופרת בהשוואה לתוספת סיבי TRP+p) Pulp).
במקרה של סיבי Pulp, התגובה המבנית של שתי הקורות שנבדקו מעט שונה. בקורה 2-TRP+p ירידת העומס לאחר פתיחת הסדק הראשון היא כ-27% ונפתחים שני סדקים בסך הכל, לעומת קורה 1-TRP+p שבה ירידת העומס לאחר פתיחת הסדק הראשון היא כ-5.3% ונפתחים שלושה סדקים בסך הכל. הסיבה להבדל בירידות העומס השונות היא פיזור לא אחיד של הסיבים הקצרים בתוך האלמנט המרוכב. יחד עם זאת, ירידת העומס בסדקים העוקבים בקורה זו הייתה גדולה יותר.
התפתחות והתרחבות הסדקים של קורה 1-TRP+p מוצגים בציור 11 ד. ניתן לראות כי בסוף מצב II, סדקים מספר 2 ו-3 מסווגים כמיקרו-סדקים (רוחב של פחות מ-100 מיקרו מטר), בעוד סדק מספר 1 מסווג כמאקרו-סדק (רוחב השווה ל-260 מיקרו מטר). במצב III, רוחב סדק מספר 1 נשאר קבוע בקירוב בזמן שסדקים מספר 2 ו-3 מתרחבים. באופן כללי במצב זה, בשל התפשטות המאמצים הפנימיים, סדקים גדולים נוטים להתרחב בעוד מיקרו- סדקים נוטים להיסגר. במקרה זה, רוחב סדק מספר 1 (שהוגדר כמיקרו-סדק) נשאר כמעט קבוע עקב סיבי ה-Pulp שנשלפו מהמטריצה במהלך הסדיקה ומונעים מהסדק להיסגר לחלוטין.
במקרה של סיבי Technora, ניכר שיפור במשיכות האלמנטים הנבדקים. שלוש הקורות מאופיינות בהתנהגות מבנית דומה, ירידת העומס לאחר פתיחת הסדק הראשון היא עד כ- 10% ונפתחים מספר רב של מיקרו סדקים (4-5) במצב II. התפתחות והתרחבות הסדקים של קורה 1-TRP+t מוצגים בציור ??. ניתן לראות כי בסוף מצב II, סדקים מספר 4,2,1 ו-5 מסווגים כמיקרו-סדקים (רוחב של פחות מ-100 מיקרו מטר), בעוד סדק מספר 3 רחב יותר ומסווג כמאקרו-סדק (רוחב השווה ל-140 מיקרו מטר). במצב III, רוחב סדקים מספר 2,1 ו -5 נוטה להישאר קבוע עד כדי דעיכה קלה, בזמן שסדקים מספר 3 ו-4 ממשיכים להתרחב. הסיבה לכך שרוחב סדקים 2,1 ו-5 נשאר כמעט קבוע היא עקב הימצאות סיבי ה-Technora שנשלפו מהמטריצה במהלך הסדיקה ומונעים מהסדק להיסגר לחלוטין.
חמישית, ציורים 13f ו- 13h מציגים את התגובה המבנית של מדגמי קורות בטון מצמנט פורטלנד משוריינות בטקסטיל בלבד. ניתן לראות כי התפתחו ארבעה סדקים בכל אחת מן הקורות. במקרה של קורה 1-TRC, סדקים מספר 3 ו-4 מסווגים כמיקרו-סדקים (רוחב של פחות מ-100 מיקרו מטר), בעוד סדקים מספר 1 ו-2 מסווגים כמאקרו סדקים (רוחב השווה ל-160 מיקרו מטר). ניתן לראות שקורות פוסמנט משוריינות בסיבי Technora ובטקסטיל (TRP+t) בעלות אפיון מבני הדומה לקורות מבטון. ההנחה היא כי תוספת הסיבים הקצרים במטריצת הפוסמנט חסרת האגרגטים יוצרת אפקט דומה להשפעת האגרגטים הדקים במטריצת הבטון. בשני המקרים מתקבל אלמנט בעל התנהגות משיכה ושיפור בחוזק ובתכונות האלסטיות של המטריצה.
תוצאות אלו מראות את הפוטנציאל הקיים משילוב שלוש הטכנולוגיות ליצירת אלמנטים מבניים דקי דופן בעלי תכונות מבניות משופרות.
5.4.	סיכום
בפרק זה נחקרה ההתנהגות המבנית בכפיפה של מדגמי קורות מצמנט מגנזיום פוספט משוריינים בטקסטיל ובסיבים קצרים. מבדיקות החוזק של המדגמים עולה כי מדגמי הפוסמנט בעלי חוזק כפיפה משופר בהשוואה למדגמים מצמנט פורטלנד. מניתוח תוצאות ניסויי הכפיפה עבור מטריצת פוסמנט עם סיבי ארמיד קצרים ללא שיריון טקסטיל התקבלה תגובה מבנית משופרת במקרה של הוספת סיבי Technora לתערובת הצמנטית. השיפור בא לידי ביטוי בהגדלת חוזק ומשיכות האלמנט המבני.
במדגמים בהם מערכת השיריון העיקרית היתה רשת הטקסטיל, התקבל שסיבים קצרים שיפרו את משיכות האלמנט ואת התגובה הגלובאלית. הוספת סיבי Technora בשילוב הטקסטיל הביא לתגובה מבנית משופרת בהשוואה להוספת סיבי Pulp.
מבחינת התגובה המבנית הגלובאלית, התקבל שמטריצת פוסמנט משוריינת בסיבים קצרים ובטקסטיל בעלת תגובה מבנית משופרת משמעותית בהשוואה למדגמים בעלי מידות זהות מבטון. שיפור זה מאופיין בקבלת עומס סדיקה ועומס מקסימאלי גבוהים יותר ובקבלת משיכות גבוהה יותר.
אפיון חיישני בכפיפה
מטרת פרק זה היא לחקור את התגובה המבנית והחשמלית של קורות פוסמנט משוריין בטקסטיל ובסיבים קצרים הנתונות לעומסי כפיפה. במסגרת חקירה זו הוגדרו מטרות המשנה הבאות: להשוות את יעילות המבנה המרוכב הן מהפן המבני והן מהפן החיישני ביחס לבטון משוריין בטקסטיל (TRC), לחקור את יכולתם של אגדי סיבי הפחמן המוטמעים ברשת הטקסטיל לזהות היווצרות נזק ולהבחין בין רמות הנזק השונות, לחקור את הקורלציה המבנית-חשמלית לצורך הערכת מצב הנזק במבנה באמצעות ניטור התגובה החשמלית. בהתאם לכך, החקירה חולקה לשלושה שלבים עיקריים: שלב ראשון – חקירת התגובה המבנית והחשמלית של קורות פוסמנט משוריין בטקטסיל ובסיבים קצרים והשוואת יעילותן ביחס לקורות TRC באמצעות ניסויי כפיפה בהעמסה מונוטונית, שלב שני – חקירת יכולות הניטור של הקורות להבחין בנזק וברמות נזק משתנות באמצעות ניסויי כפיפה בהעמסה מחזורית, ושלב שלישי- חקירת הקורלציה המבנית-חיישנית של הקורות באמצעות גישה המבוססת על רוחב הסדקים כמדד כמותי למצב הנזק המבני.
עקרון החישה החשמלי
היפותזת המחקר היא שהתגובה החשמלית האינטגרטיבית של גדילי הפחמן המוטמעים בתוך מטריצת הפוסמנט משקפים את התגובה המיקרו והמאקרו-מבנית של המבנה המרוכב, ולכן ניתן לבצע קורלציה בין התגובה החשמלית לתגובה המבנית. קורלציה זו מביאה לקבלת מבנה היברידי נבון בעל יכולות חישה מובנות. המחקר הנוכחי מאמץ את עיקרון החישה החשמלי שפותח למבני בטון משוריינים בטקסטיל במחקר קודם שמומן על ידי משרד הבינוי והשיכון, .Goldfeld et al
2017 ,2016. שיטתa, 2017b, Goldfeld and Yosef 2019,2020,Yosef and Goldfeld 2020
המדידה ופרוצדורת קיזוז השפעות סביבתיות חיצוניות כגון שינויי טמפרטורה ולחות יאומצו ממחקר זה. לשם בהירות הדברים, פרק זה מציג הסבר תמציתי של עקרונות אלה בתוספת השינויים והשיפורים שנדרשו למבנים ממטריצת MPC.
עיקרון המדידה החשמלי מבוסס על חיבור קצותיהם של גדילי הפחמן המוטמעים בתוך האלמנט אל קונפיגורצית מדידה המבוססת על גשר וויטסטון, ראה ציור 12. בקונפיגורציה זו, שבה כל ערכי הנגדים ידועים ובהנחה שהשינויים נגרמים רק על ידי השינויים באגד הסיבים , ניתן לנטר את שינויי המתח במהלך הניסוי ולתרגמם אל ההתנגדות החשמלית האינטגרטיבית , Rx, על פי המשוואה הבאה:
הם נגדים Ra, Rb, Rc, Rd ,הוא המתח הנמדד במהלך הניסוי Vb ,הוא מתח האקסיטציה Vin כאשר
בעלי ערכי התנגדות ידועים. על מנת לקבל את שינויי ההתנגדות החשמלית ולקזז את תרומתם של ההשפעות הסביבתיות והשפעות נוספות הקשורות בתצורת החיבורים החשמליים, בהנחה שתרומות אלה לינאריות, נעריך את שינויי ההתנגדות החשמלית של האגדים על פי משוואה 4:
כאשר ealthy^ היא ההתנגדות החשמלית בתחילת הניסוי כאשר המבנה מוגדר במצב בריא, REnnronmntal\/ הוא שינוי ההתנגדות החשמלית עקב השפעות סביבתיות, Rdamage । היא ההתנגדות החשמלית הנמדדת במהלך הניסוי כתוצאה מעיבורים ומנזק (סדיקה) במבנה. קיזוז ההשפעות הסביבתיות מבוצע ע"י ניטור שינויי ההתנגדות החשמלית בקורה זהה שאינה מועמסת (קורת רפרנס) במהלך כל הניסוי וקיזוז שינויים אלה לקבלת הסיגנל החשמל כתוצאה מעיבורים ונזק בלבד.
רוחב הסדקים כמדד לנזק מבני
פיתוח מערכת ניטור ובקרת נזקים עצמית דורש הגדרה של מדדי נזק מבניים אשר יאפשרו קשר בין המדידה החיישנית והמצב המבני. למדדי הנזק חשיבות גדולה אף יותר באלמנטים משוריינים בטקסטיל שבהם התגובה המבנית מורכבת ומחולקת למצבי נזק שונים. במבני בטון משוריין
במחקר קודם שמומן על ידי) Goldfeld and Yosef 2020,Yosef and Goldfeld 2020 בטקסטיל
משרד הבינוי והשיכון), פותחו מדדי עיבור אינטגרטיביים לקבלת הקשר שבין האות החשמלי של אגדי הפחמן לעיבור האינטגרטיבי במבנה. הקושי בגישה זו הוא בהערכה ישירה של רמת הנזק במבנה כתופעה מקומית ביחס לעיבור האינטגרטיבי.
המחקר הנוכחי מתמקד בגישה המבוססת על רוחב הסדקים המתפתחים במבנה כמדד כמותי לנזק מבני. גישה זו תשמש לצורך חקירת התגובה המבנית והחשמלית והקורלציה המבנית-חשמלית. במבנים משוריינים בטקסטיל נהוג לסווג את הסדקים למיקרו ומאקרו-סדקים, כאשר סדקים ברוחב של מעל 150 מיקרו-מטר מוגדרים כ- מאקרו סדקים ומאפיינים נזק מבני מתקדם, וסדקים בעלי רוחב נמוך מכך מוגדרים כמיקרו-סדקים והינם המצב התכנוני. הבחנה זו מאפשרת לסווג את
רמת הנזק בהתאם לרוחב הסדקים. במסגרת המחקר נבחנים שני מדדי נזק כמותיים המבוססים על רוחב הסדקים. מדד ראשון מבוסס על רוחב הסדקים הכולל באלמנט (בדומה לעיבור אינטגרטיבי), ומדד שני מבוסס על רוחב הסדק המקסימלי במבנה לצורך סיווג המצב המבני. מדדים כמותיים אלה מאפשרים מידע חיוני על מצב הנזק המבני ועל הצטברותו ומכאן חשיבותם הרבה במסגרת האפיון החיישני של אלמנטים נבונים מצמנט מגנזיום פוספט.
6.3.	תיאור מערכת הניסוי
על מנת לאפיין את התגובה המבנית -חשמלית של הקורות בכפיפה, הן נבחנו בסכמת העמסה של כפיפה בהשענה חופשית בארבע נקודות (four-points bending), באמצעות בקרת התזוזה. מכשיר ההעמסה הינו מתוצרת Instron (דגם 5996, בעל עומס מקסימלי של 10 ק"נ). קצב ההעמסה הוגדר כ- 0.1 מ"מ/דקה. במהלך הניסויים נמדדו הפרמטרים המבניים הבאים: העומס שהופעל על הקורה ע"י מכשיר ההעמסה; התזוזה האנכית של מרכז הקורה ע"י שימוש בחיישן מסוג LVDT(דגם 2601-044 Instron); העיבורים במרכז הקורה באמצעות שני מדי עיבורים (SGs) שהודבקו לפני הקורה העליונים והתחתונים; ושדה ההזזות והעיבורים בפני הקורה באמצעות טכנולוגית DIC. יתרונה של טכנולוגית ה- DIC הוא שהיא מאפשרת לקבל מידע על פני שטח הקורה ללא צורך במגע, וכמובן אינה מערבת הפרעות חשמליות שעלולות להשפיע על יכולות החישה. מטרת השימוש בטכנולוגית ה-DIC היא להעריך את חומרת הנזק ואת פירוסו לאורך הקורה. אנליזת ה- DIC בוצעה ע"י שימוש בתוכנה המסחרית 10 Lavision DaVis עבור תמונות שצולמו בקצב של תמונה כל שתי שניות (דגם מצלמה: Imager M-lite 9M, בעלת רזולוציה של 2168X4096 פיקסלים). הטכנולוגיה אפשרה להעריך את רוחב הסדקים ואת התפתחותם במהלך הניסויים שבהמשך ישמשו כמדד לנזק מבני.
6.4.	תיאור פרוצדורת ההעמסה
לצורך חקירת התגובה המבנית והחשמלית של קורות פוסמנט משוריין בטקסטיל ובסיבים קצרים, בוצעו שתי פרוצדורות העמסה. בשלב הראשון שמתמקד באפיון התגובה והשוואתה למבני בטון משוריין בטקסטיל (TRC) בוצעו ניסויי העמסה מונוטונית בכפיפה. בשלב השני שמתמקד בבחינת יכולות הניטור של אגדי הסיבים המוטמעים באלמנטים המרוכבים בוצעו ניסויי העמסה מחזוריים בכפיפה. להלן תיאור פרוצדורות ההעמסה:
1.	פרוצדורת העמסה מונוטונית:
ניסויי ההעמסה המונוטוניים בוצעו על שתי קורות, קורות A ו- B. על מנת להימנע מהשפעות ראשוניות המיוחסות ל"התארגנות עצמית" של מערכת הניסוי והמדגמים, הקורות הועמסו לעומס נמוך בתחילת כל ניסוי. לאחר מכן, הקורות הועמסו מהמצב הבריא (מצב I) ועד לכשל. הניסויים הופסקו לאחר ירידה של כ -10% מהעומס המקסימלי של האלמנט.
2.	פרוצדורת העמסה מחזורית:
ניסויי ההעמסה המחזוריים בוצעו על קורה שלישית, קורה C. על קורה זו בוצעו בארבעה ניסויים 23 מחזורי העמסה. מחזורים אלה מחולקים לשבעה מחזורים שמטרתם ליצור נזק מבני מצטבר (מחזורי נזק), ולשישה-עשר מחזורים שמטרתם לנטר את המצב המבני (מחזורי ניטור) ברמת עומס נמוכה יותר. עומס הניטור נקבע כך שימנע דרדור של המצב המבני במסגרת מחזורי הניטור ובמקביל יתקבל סיגנל חשמלי משמעותי. במסגרת המחקר הנוכחי נקבע עומס ניטור של 0.5 ק"נ. כל מחזור העמסה מורכב מפרופיל ההעמסה הבא: החזקת בוכנת ההעמסה למשך 200 שניות במצב
לא מועמס, העמסת המדגם עד לרמת העומס הרצויה, החזקת בוכנת העומס בשקיעה קבועה למשך 200 שניות, פריקת העומס, והמתנה נוספת של 200 שניות. מרווח הזמן של 200 שניות נקבע כך שתתקבל קריאה חשמלית יציבה, עם מספר ערכים מספק לצורך מיצוע התגובה החשמלית שתאפשר לקשור בין הקריאה החשמלית למצב המבני. הניסוי בוצע ע"י ארבעה אינטרוולי ניסוי שבוצעו בימי ניסוי שונים. האינטרוולים בוצעו ע"י פרופיל העמסה של שני מחזורי ניטור, שני מחזורי נזק ולאחר מכן שני מחזורי ניטור נוספים, זאת למעט אינטרוול ניסוי 4 שבו בוצע מחזור נזק אחד בלבד עקב רמת הנזק המתקדמת. פרוצדורה זו מאפשרת בחינה של יציבות הסיגנל במחזורים עוקבים, בחינת השפעת הסדיקה, ובחינת החזרתיות לאחר הפסקה בין הניסויים. ציור 13 מציג בצורה סכמתית את ההתנהגות המבנית של קורות פוסמנט משוריין בטקסטיל ובסיבים קצרים ואת מיקומם של מחזורי ההעמסה השונים ביחס למצב המבני.
חקירה השוואתית מבנית-חיישנית של מדגמי פוסמנט משוריין בטקסטיל ובסיבים קצרים
מטרת השלב הראשון היא לחקור את התגובה המבנית והחשמלית של קורות פוסמנט משוריין בטקסטיל ובסיבים קצרים תחת עומסי כפיפה בהעמסה מונוטונית ממצב בריא ועד לכשל, ולהשוות את תגובתן לקורת בטון משוריין בטקסטיל (Goldfeld and Yosef 2020) ,(TRC). ציור 14 מציג את התגובה המבנית והחשמלית של קורות B ,Aושל קורת ה-TRC. בציור ניתן לראות את העומס שנמדד בניסויים, שינוי ההתנגדות החשמלית של אגדי הפחמן, רוחב הסדקים הכולל hwT, ורוחב
הסדק המקסימלי wMax^, ביחס לשקיעת מרכז הקורה בכל אחת מהקורות. בנוסף, ניתן לראות את התפתחות כל אחד מהסדקים שנוצרו במהלך הניסויים ביחס לשקיעת מרכז הקורה. רוחב הסדקים הכולל ורוחב הסדק המקסימלי נבחרו כמדדים מבניים שמאפשרים את סיווג מצב המבנה. טבלה 6 מציגה השוואה מבנית-חשמלית הכוללת את עומס הסדיקה הראשוני, עומס מקסימלי, את רוחב הסדקים ושינויי ההתנגדות החשמלית של אגדי הסיבים במצבי הנזק השונים של מדגמי הפוסמנט לעומת ה-TRC.
מתוך הגרפים המוצגים בציור 14 ובטבלה 6 ניתן להגיע למספר מסקנות ביחס ליכולות המבניות והחיישניות של מדגמי הפוסמנט בהשוואה למבני TRC. מנקודת המבט המבנית:
ראשית, ניתן לחלק את התגובה מבנית של קורות הפוסמנט לשלושה מצבים עיקריים בדומה לתגובה המבנית במבני TRC. במצב I (מצב בריא) התגובה מאופיינת בהתנהגות אלסטית לינארית עד הגעה לעומס הסדיקה הראשוני. במצב זה המטריצה נושאת את מאמצי המתיחה עד הגעה לעיבור הסדיקה. במצב II (מצב תכנוני) מתרחשת מיקרו-סדיקה מפורסת לאורך האלמנט. אגדי הסיבים שמשמשים כמערכת השריון הראשית באלמנט מגשרים על הסדקים ונושאים את כוחות המתיחה יחד עם הסיבים הקצרים. במצב III (מצב נזק) הסדקים הקיימים מתרחבים עד להגעה לעומס התסבולת של הקורה ומתרחש כשל בקריעה ושליפה של אגדי הסיבים והסיבים הקצרים. שנית, לקורות הפוסמנט ישנם עומסי סדיקה ותסבולת בהרס גבוהים משמעותית לעומת קורת ה-TRC, ראה טבלה 6. הבדלים אלה מיוחסים לשני גורמים עיקריים: הגורם הראשון הינו ההבדל בחוזק המתיחה של מטריצת הפוסמנט לעומת חוזק המתיחה של מטריצת הצמנט, אשר משפיע בעיקר על חוזק הסדיקה הראשונית, ראה ציור 14. הגורם השני הינו החלחול המשופר של מטריצת הפוסמנט אל החללים שבין הסיבים באגדים, ראה ציור 6. חלחול זה בא לידי ביטוי במנגון הדבקה משופר בין המטריצה והטקסטיל אשר מוביל ליכולת נישאת עומסים גבוהה יותר ברמות הנזק המתקדמות.
שלישית, השוואה בין רמות הנזק המתפתחות במדגמים השונים (ראה טבלה 6), באמצעות השוואת רוחב הסדקים הכולל ורוחב הסדק המקסימלי, מעלה כי בסיום מצב II של התגובה המבנית רמות הנזק במדגם ה-TRC גבוהות ממדגמי הפוסמנט. רוחב הסדק המקסימלי הינו כ-153 מיקרון לעומת 57-75 מיקרון במדגמי הפוסמנט ורוחב הסדקים הכולל הינו כ-398 מיקרון לעומת 157-225 במדגמי הפוסמנט. ניתן לייחס זאת להשפעתם של הסיבים הקצרים אשר מאפשרים שליטה משופרת ברוחב הסדקים הנוצרים במבנה. לעומת זאת, בסיום מצב III עם ההגעה לעומס המקסימלי, ניתן לראות כי רמות הנזק בשלושת הקורות דומות. רוחב הסדק המקסימלי בקורות הינו בתחום של 504-562 מיקרון ורוחב הסדקים הכולל הינו בתחום של 1288-1405 מיקרון. נתונים אלה בשילוב יכולת נשיאת העומסים הגבוהה של מדגמי הפוסמנט ממחישים אף יותר את השפעת מנגנון החלחול וההדבקה המשופר של הפוסמנט על התפקוד המבני של האלמנט.
רביעית, ניתן לראות שלקורות הפוסמנט התנהגות מבנית משיכה באופן יחסי עם פירוס סדקים דומה לקורת ה- 5-7) TRC סדקים), ראה ציור 15. באופן כללי, מטריצת הפוסמנט מאופיינת בהתנהגות פריכה אשר מובילה למקרו-סדיקה. ההתנהגות המשיכה שנצפית מיוחסת לשילוב בין הטקסטיל והסיבים הקצרים אשר תורמים לגישור על הסדיקה ולשליטה ברוחב הסדקים
.(Fang et al.2018, Qin et al. 2018 ),שמתפתחים
מציורים 14 ו- 15 ומטבלה 6 ניתן להסיק את המסקנות הבאות:
ראשית, התגובה החשמלית של שני אגדי הפחמן בשתי הקורות דומה. היפותזת המחקר היא שניתן להתאים ולהסביר את התגובה החשמלית באמצעות התגובה המיקרו והמאקרו-מבנית. במצב I של התגובה המבנית המטריצה אינה סדוקה ולכן אגדי הפחמן כמעט ואינם משתתפים בנשיאת מאמצי המתיחה, ובהתאם שינויי ההתנגדות החשמלית הינם קטנים. במצב II של התגובה המבנית, מתרחשת מיקרו-סדיקה מרובה לאורך האלמנט. מנגנון זה גורם למתיחה מוגברת באגדי הפחמן ולקריעה של סיבים באזור השרוול אשר מביאים להקטנה של שטח חתך האגדים. תהליך זה גורם לעליה בשינויי ההתנגדות החשמלית. ניתן לראות כי הסדיקה הראשונית גורמת לעליה משמעותית בקצב שינוי ההתנגדות החשמלית. היווצרותם של סדקים נוספים לאורך הקורה מובילה לעליה נוספת בקצב שינוי ההתנגדות החשמלית. במצב III של התגובה המבנית, סיבי הליבה הנותרים נושאים את מאמצי המתיחה באמצעות חיכוך. מנגנון זה מוביל לשליפה וקריעה נוספת של סיבים אשר מביאה לעליה נוספת בשינוי ההתנגדות החשמלית.
שנית, שינויי ההתנגדות החשמלית במדגמי הפוסמנט גדולים משמעותית ממדגמי ה- TRC לאורך המצבים המבניים השונים. במצב I, ניתן לראות כי למדגמי הפוסמנט יש שינוי התנגדות חשמלית ממוצעת (עבור שני אגדי הפחמן) ביחס ל-TRC של פי 1.5-3.8. במצב II, השוואה של התגובה החשמלית בלבד אינה משקפת בצורה נכונה את ההבדלים כיוון שרמות הנזק אינן דומות. בהתבסס על ההנחה שהקשר בין התגובה המבנית והתגובה החשמלית הינו ישיר ניתן לנרמל את התגובה החשמלית ביחס לרוחב הסדקים הכולל. בהתאם לכך, היחס בין התגובה החשמלית המנורמלת של מדגמי הפוסמנט וה -TRC הינו בתחום של פי 2.2-2.8. במצב III, רמות הנזק שנמדדו בהתאם לרוחב הסדקים הינן דומות, ראה השוואה לעיל. שינוי ההתנגדות החשמלית היחסית ההמוצעת (של שני האגדים) עבור עומס התסבולת הינו 0.22% ו- 0.24% עבור מדגמי הפוסמנט, בהשוואה ל – 0.11% עבור מדגם ה-TRC. היחס בין שינוי ההתנגדות החשמלית המנורמלת של מדגמי הפוסמנט ל -TRC הינו בתחום של פי 1.95-2.05. ניתן לייחס את ההבדלים בעוצמות הסיגנל במצבים השונים להדבקה המשופרת והחלחול המשופר של מטריצת הפוסמנט שמובילים להגדלה של אזור השרוול, למתיחה ולקריעה מוגברת של סיבים במעטפת האגדים.
תוצאות אלה ממחישות את התגובה המבנית המשופרת ואת היעילות החיישנית שבשימוש במטריצת הפוסמנט לפיתוח מבנים יעילים, דקי-דופן ונבונים.
6.6.	חקירת יכולות החישה של קורות פוסמנט משוריין בטקסטיל ובסיבים קצרים
מטרת השלב השני היא לחקור את יכולות החישה של קורות פוסמנט משוריין בטקסטיל ובסיבים קצרים להבחין בהיווצרות נזק וברמות נזק שונות באמצעות ניסויי העמסה מחזורית בכפיפה. ציורים 16 ו-17 מציגים את התגובה החשמלית של קורה C במהלך 23 מחזורי ההעמסה ואת רוחב הסדקים שנוצרו במהלך הניסויים. מתוך תוצאות אלה עולות מספר מסקנות:
ראשית, התגובה המבנית של הקורה מתאפיינת בשקיעה שיורית מצטברת וירידה הדרגתית בקשיחות אשר מעידות על הצטברות נזק מבני. ניתן לשייך את מחזורי ההעמסה אל המצב המבני באופן הבא: מחזורי העמסה 1-3 משוייכים למצב I של התגובה המבנית אשר מתאפיינת בהתנהגות אלסטית-לינארית; מחזורי העמסה 4-20 משוייכים למצב II של התגובה המבנית אשר מתאפיינת בהיווצרות מיקרו-סדיקה מפורסת לאורך הקורה. במהלך מחזורים אלה נוצרו שלושה מיקרו סדקים לאורך הקורה. ממדידת רוחב הסדקים באמצעות טכנולוגית ה - DIC נמצא כי רוחב הסדקים נמצא בטווח של 70-145 מיקרון. נתונים אלה מאשרים את הטענה שאכן מדובר במיקרו-סדיקה המשוייכת למצב II של התגובה המבנית; מחזור העמסה מס' 21 הינו מחזור שמטרתו להגביר את הנזק בקורה (מצב III). במחזור העמסה זה הקורה הועמסה לעומס של 0.85 ק"נ, שהוא העומס הגבוה ביותר בניסוי. כתוצאה מכך, סדק נוסף נפתח ויתר הסדקים התרחבו, ראה ציור 16. מדידת רוחב הסדקים מראה כי רוחב הסדק המקס' הגיע ל-225 מיקרון ומאשרת את הטענה שהקורה נמצאת במצב III של התגובה המבנית. מחזורים מס' 22-23 משמשים לצורך ניטור התגובה החשמלית במצב נזק לעומת מצב תכנוני ומצב בריא.
השונות ממחישה את ההיפותזה שאגדי הפחמן יכולים להבחין בנזק ובחומרות הנזק השונות. רמת נזק חמורה יותר באה לידי ביטוי בתגובה חשמלית מוגברת בכל מחזור ניטור.
רביעית, ניתן לראות שהתקבלה יכולת ניטור גם במצב הבריא (מצב I), דבר אשר לא התאפשר במקרה של מדגמי TRC עקב האות החשמלי החלש שנמדד, ראה מחזורים 1-3 בציור 17. פיתוח מבנים נבונים הכוללים מערכת ניטור נזקים עצמית דורש יכולת בקרה בכל המצבים המבניים החל מהמצב הבריא ועד למצב נזק מתקדם. האות החשמלי שהתקבל במדגמי הפוסמנט מאפשר להבחין בין מדידה כתוצאה מעיבורים במצב הבריא לבין רעש המדידה של המערכת. יכולת זו מיוחסת למנגנון החלחול וההידבקות המשופר של מטריצת הפוסמנט אל הטקסטיל שתורמים למתיחה מוגברת של הסיבים החל במצב הבריא.
חמישית, היווצרות נזק בקורה מביאה לנזק בלתי הפיך באלמנט אשר בא לידי ביטוי בקריעה של סיבים באזור השרוול של האגדים. תופעה זו מתבטאת בעליה שיורית בשינוי ההתנגדות החשמלית של אגדי הפחמן, ראה סימון, ^^ , בציור 17 ואת הקורלציה בין שינויי ההתנגדות השיוריים 0»
להתפתחות הנזק במבנה בציור 19. פרמטר זה יכול לשמש כאמצעי נוסף לניטור היווצרות סדיקה באלמנטים.
פיתוח מערכות ניטור ובקרת נזקים עצמיות תלויות ביכולות המערכת לזהות נזקים ולהבחין ברמות הנזק השונות. תוצאות אלה מדגישות את הפוטנציאל של מטריצת הפוסמנט לפיתוח מבנים נבונים בעלי יכולות ניטור מובנות.
חקירת הקורלציה המבנית-חשמלית גישת רוחב הסדק
מטרת השלב השלישי היא לחקור את הקורלציה המבנית-חשמלית בין הסיגנל החשמלי של אגדי הפחמן לבין רוחב הסדקים המתפתחים במבנה. המחקר מציע גישה המבוססת על רוחב הסדקים כפרמטר מבני אשר יכול לספק מידע חיוני על המצב המבני. על מנת לחקור את הקורלציה המבנית-חשמלית, נתמקד בשני מדדי נזק המבוססים על גישת רוחב הסדק. מדד נזק ראשון מבוסס על רוחב הסדקים הכולל, ומדד נזק שני מבוסס על רוחב הסדק המקסימלי. באמצעות המדד הראשון, בהזנחת ההתארכות האורכית בין הסדקים, ניתן לקבל קורלציה בין ההתארכות האינטגרטיבית בקורה לקריאה החשמלית האינטגרטיבית ולפתח מדדי נזק אקוויוולנטים לעיבור האינטגרטיבי במבנה. באמצעות המדד השני, ניתן לקבל קרולציה בין הקריאה החשמלית לרמת הנזק המבני. נהוג לסווג את רמת הנזק על פי רוחב הסדקים, כאשר מיקרו-סדקים נוצרים במצב II של התגובה המבנית ומקרו -סדקים נוצרים במצב III של התגובה המבנית. ציורים 20 א' ו-ב' מציגים את הקורלציה של הקריאות החשמליות של אגדי הפחמן ביחס לרוחב הסדקים הכולל wT△ ורוחב הסדק המקסימלי wMax^. בציורים אלה הקווים הרציפים מייצגים את הניסויים המונוטונים מהשלב הראשון של החקירה שבוצעה על קורות A ו- B, הנקודות מייצגות את ממוצעי מחזורי ההעמסה, על פני 200 השניות שבהן הבוכנה מוחזקת במצב מועמס, מתוך הניסויים המחזוריים שבוצעו בשלב השני על קורה C. מתוך ציור זה עולות מספר הבחנות:
ראשית, ניתן לראות שעבור שני המדדים התקבלה התאמה יחסית טובה עבור שלושת הקורות. הקורלציה בין שינוי ההתנגדות החשמלית של האגדים ביחס לרוחב הסדקים הכולל הינה בקירוב לינארית. לכן עבור מדד זה ניתן לחלק את הקורלציה המבנית- חשמלית לשתי תחומים עיקריים. הראשון הוא התחום הבריא שעבורו ניתן להגדיר סף קריאה חשמלית RstateI^ לקביעת המצב המבני. קריאות חשמליות מתחת לסף זה יסווגו כמצב בריא (מצב I של התגובה המבנית). השני הינו התחום הסדוק (מצב II ו- מצב III של התגובה המבנית) שבו ניתן להגדיר פונקציית קורלציה לינארית. החלוקה בין המצבים תהיה:
כאשר CF הוא פקטור הסדיקה אשר קושר בין רוחב הסדקים הכולל לשינוי ההתנגדות החשמלית של אגדי הפחמן.
שנית, מתוך נקודות הקורלציה של הניסויים המחזוריים ניתן להסיק שהקורלציה המבנית-חשמלית תקפה גם ברמות עומס נמוכות ובפרופיל העמסה עם רמות נזק הולכות מצטברות. יכולת זו חשובה לפיתוח מערכת ניטור למצבי נזק משתנים ולעומסים משתנים.
שלישית, ההבדלים בין המדגמים בקורלציה שמבוססת על רוחב הסדק המקסימלי נובעים מאופן התפתחות הסדיקה בקורה. מניתוח התפתחות הסדקים, ראה ציור 16, ניתן ללמוד כי היווצרות של סדק גורמת להשהיית הפתיחה של יתר הסדקים הקיימים ואף לסגירה חלקית שלהם. תהליך זה מלווה בעלייה בהתנגדות החשמלית כתוצאה מהצטברות הנזק (קריעה של סיבים במעטפת האגד). כתוצאה מכך, ניתן לראות בקורלציה ביחס לרוחב הסדק המקסימלי נקודות שמאופיינות בעליה תלולה של ההתנגדות החשמלית ללא שינוי משמעותי ברוחב הסדק המקסימלי. ממידת ההתאמה בין המדגמים ניתן ללמוד כי לרוחב הסדק המקסימלי יש מרכיב עיקרי בתגובה החשמלית אך הוא אינו מאפיין את כלל התגובה.
מסקנות אלה מדגימות את יכולות החישה של אלמנטי פוסמנט משוריין בטקטסיל ובסיבים קצרים למציאת קורלציות מבניות- חשמליות אשר יאפשרו להעריך את מצב המבנה.
סיכום
בפרק זה נבחנו היכולות המבניות והחיישניות של קורות פוסמנט משוריין בטקסטיל ובסיבים קצרים בכפיפה. במסגרת זו בוצעה חקירה השוואתית לבחינת התגובה המבנית והחיישנית של פוסמנט ביחס למבני TRC. נמצא שלמדגמי הפוסמנט יש יתרונות הן מהפן המבני, שבאים לידי
ביטוי בעומס הסדיקה והעומס המקסימלי של האלמנט, והן מהפן החיישני, שבאים לידי ביטוי בסיגנל החשמלי של אגדי הפחמן. יתרונות אלה יוחסו לתכונות הייחודיות של מטריצת הפוסמנט המשפיעות על מנגנון ההדבקה והחלחול אל החללים שבין הסיבים באגדים. מנגנון משופר זה בא לידי ביטוי בהגדלת כמות הסיבים המתוחים באזור השרוול באגד ובקריעה של סיבים באזור השרוול. בנוסף לכך, נבחנה היכולת של מדגמי הפוסמנט להבחין בסדיקה ובחומרת הסדיקה. נמצא כי ככל שחומרת הנזק גדלה כך גם עוצמת הסיגנל החשמלי גדלה, פרמטר אשר מאפשר את היכולת לנטר נזקים במבנה. בנוסף נמצא כי ישנה יכולת לנטר את הסיגנל החשמלי גם במצב הבריא (מצב I). יכולת זו יוחסה למנגנון ההדבקה המשופר של מטריצת הפוסמנט אל הטקסטיל. לבסוף נבחנה הקורלציה המבנית-חשמלית של האלמנטים החדשים בגישה המבוססת על רוחב הסדקים במבנה כפרמטר לנזק מבני. במסגרת זו נבחנו שני מדדי נזק המבוססים על רוחב הסדקים. המדד הראשון מבוסס על רוחב הסדקים הכולל והמדד השני מבוסס על רוחב הסדק המקסימלי. נמצא כי למדד רוחב הסדקים הכולל ניתן להגדיר סף ניטור עבור המצב הבריא ופונקציית קורלציה לינארית עבור סדיקה בקורה, ובאמצעות המדד השני, לסווג את המבנה למצבים המבניים על ידי ההגדרה של רוחבי סדק גבוליים למיקרו ומאקרו-סדיקה. התוצאות לעיל הראו את הפוטנציאל הגלום בפיתוח מבנים נבונים דקי-דופן ויעילים המבוססים על מטריצת פוסמנט משוריינת בטקסטיל ובסיבים קצרים.
7. חקירת התנהגות מבנית במתיחה חד צירית – אפיון קשרי מאמץ-עיבור מטרת הפרק לאפיין את התגובה המבנית של האלמנט המרוכב תחת עומס מתיחה חד צירי באמצעות עקומי מאמץ-עיבור. האפיון במתיחה נועד להשלים את בדיקות הכפיפיה לתת מידע שהוא בעל אופי בסיס יותר וכן לתאר את ההתנהגות תחת עומס מתיחה שהוא פחות אופייני אומנם למבניםבמנים בשטח אבל הוא לא לגמרי נדיר.העיבורים חושבו מההזזות האנכיות היחסיות של שני קצות המדגמים, והמאמצים חושבו באמצעות העומס שהתקבל מהמכונה מחולק בשטח חתך האלמנט ( 8 מ"מ 50 X מ"מ).
7.1.	תיאור מערכת ההעמסה החד צירית
לקבלת עקומי מאמץ-עיבור הועמסו אלמנטים חד ציריים באופן מונוטוני. ההעמסה בוצעה באמצעות מתקן העמסה 5966 Instron (עומס מירבי: 10 ק"נ), באמצעות אביזר ייעודי לניסוי מתיחה ושימוש במחבר פרקי בחלק העליון המאפשר העמסה במתיחה חד צירית במהלך הניסוי ומונע התפתחות מומנטים. קצב ההעמסה נקבע ל 0.5 מ"מ לדקה. קצב העמסה מאפשר חקירה של כל מצבי המבנה השונים ומעקב אחר ההתנהגות המבנית הכוללת של האלמנט, החל מהשלב ההתחלתי הלינארי, דרך התפתחות מיקרו ומאקרו סדיקה ועד לנקודת הכשל. ההעמסה הסתיימה כאשר נצפתה ירידה של 5% מהעומס המירבי (95% מערך העומס המירבי).
סדרת הניסויים כוללת 12 מדגמים בקומבינציות שונות הכוללות שילוב של תוספת סיבים קצרים ושריון באמצעות רשת טקסטיל. פירוט המדגמים מופיע בטבלה 7. רוחב כל המדגמים הינו 50 מ"מ, עובי 8 מ"מ ואורך 500 מ"מ, ראה סכמה בציור 4ב.בכדי להימנע מריכוז מאמצים בקצוות המדגמים הודבקו פלטות אלומיניום בעובי 1.5 מ"מ משני צידי המדגם.
במהלך הניסוי נערכו המדידות הבאות: העומס המופעל; ההזזה האנכית המופעלת; פרופיל עיבור והזזות על פני האלמנט באמצעות טכנולוגיית DIC. טכנולוגיית DIC מאפשרת לעקוב אחרי התפתחות והתרחבות הסדקים לכל אורך הניסוי באמצעות צילום מהלך הניסוי וללא מגע ישיר עם הקורה. עיבוד התמונות שצולמו מאפשר לאפיין ולבחון את התגובה המבנית של האלמנט המרוכב לכל אורך התהליך באמצעות ניתוח פירוס ההזזות והעיבורים לכל אורך הקורה. קצב הצילום נקבע לתמונה לשנייה ונעשה באמצעות מצלמה מדגם: Imager M-lite 9M (רזולוציה: 2168 4096 x). האנליזה לעיבוד הנתונים בטכנולוגיה זו בוצעה באמצעות תוכנת 10 LaVision DaVis. בציור 21 מובאת תמונה של מערך הניסוי.
7.2.	חקירת קשר מאמץ-עיבור של מדגם פוסמנט משוריין בסיבי Technora
בהתבסס על תוצאות ניסויי הכפיפה, חקירת השפעת הסיבים הקצרים התמקדה בסיבי Technora בלבד. באופן כללי, תוספת הסיבים מובילה להגדלת משיכות האלמנט באמצעות יצירת מנגנון ספיגת אנרגיה שנובע מהידבקות הסיבים אל החומר וגישורם באזורי הסדיקה, מצב המאפשר התפתחות סדיקה מרובה תוך קבלת רוחב סדקים קטן יותר. מטרת החקירה לאפיין את עקום מאמץ עיבור של מטריצת MPC משוריינת בסיבים קצרים מסוג Technora . הצגה סכמטית של תגובה מבנית, באמצעות עקום עומס שקיעה, של מטריצה צמנטית המשוריינת בסיבים קצרים מוצגת בציור 7 ודיון במצבי המבנה השונים מובא בסעיף 5. התגובה המבנית המתקבלת מאלמנטי פוסמנט משוריינים בסיבי ארמיד קצרים מובאת בציור 22. מאמץ הסדיקה שהוא גם מאמץ התסבולת הינו 6.38±0.17 MPa ומתקבל בעיבור של כ 0.2%, ראה טבלה 8. ניתן לראות שלאחר היווצרות הסדק הראשון מתרחשת ירידה חדה בעומס והאלמנט נכשל. לרוב, באלמנטי בטון משוריינים בסיבים קיימת התנהגות משיכה יותר המאופיינת בהיווצרות מספר סדקים לאורך האלמנט. במקרה הנוכחי ההתנהגות מאופיינת בפריכות ובתהליך שליפה מהיר של הסיבים הקצרים. ניתן לייחס זאת לאחוז הסיבים הנמוך ולחוזק הידבקות נמוך בין הסיבים למטריצה. מכאן, ניתן להסיק שסיבי ארמיד קצרים אינם יכולים לשמש כמערכת השיריון העיקרית ויש צורך במערכת שיריון נוספת לנשיאת עומסי המתיחה לאחר הסדיקה.
7.3.	חקירת מאמץ- עיבור קורות משוריינות בטקסטיל
מטרות החקירה לאפיין את הקשר מאמץ-עיבור של מטריצות פוסמנט משוריינות בטקסטיל ולחקור את ההשפעה של תצורת הטקסטיל ותוספת סיבים קצרים על התגובה המבנית של האלמנט. בציור 23 מתוארים עקומי מאמץ-עיבור של שלושה סוגי מדגמים המאופיינים בגיאומטריה שונה ובטבלה 8 מסוכמים ערכי המאמץ והעיבור . מדגמים מהסוג הראשון, CRP, הינם ממטריצת פוסמנט ללא תוספת סיבים משוריינים ברשת טקסטיל בעלת אגדי סיבים אורכיים מפחמן. מדגמים מהסוג השני, CRP+t, הינם ממטריצת פוסמנט בתוספת סיבי Technora משוריינים ברשת טקסטיל בעלת אגדי סיבים אורכיים מפחמן. מדגמים מהסוג השלישי, GRP+t, הינם ממטריצת פוסמנט בתוספת סיבי Technora משוריינים ברשת טקסטיל בעלת אגדי סיבים אורכיים מזכוכית. מהשוואת התגובה של מדגמי CRP עם מדגמי CRP+t תתקבל השפעת הסיבים הקצרים על התגובה
המבנית הכולל. ומהשוואת מדגמי CRP+t עם מדגמי GRP+t תתקבל השפעת תצורת הטקסטיל, חוזקו ויכולות חדיר המטריצה על התגובה המבנית.
מציור 23 ומטבלה 8 מתקבלות המסקנות הבאות:
ראשית, ניתן לראות מטבלה 8 שעיבור הסדיקה בכל המדגמים הינו כ 0.2%. עיבור הסדיקה כמעט ואינו מושפע משריון הטקסטיל ו/או מתוספת הסיבים הקצרים והוא תלוי בעיקר במטריצה הצמנטית. עיבור מקומי באזור הסדק הוא כ 0.17% ומתאים לערכים המתקבלים ממטריצות צמנטיות.
שנית, ניתן לראות שמאמץ הסדיקה מושפע מנוכחות סיבים קצרים. נראה שהפיזור הלא אחיד של הסיבים יצר נקודות החלשה מקומיות ולמעשה הקטין את מאמץ הסדיקה. מהשוואת ציור 23א לציור 23ב, ניתן להבחין שהשפעת הסיבים משפרת את התפקוד של האלמנט בשלבי התפתחות הסדיקה המרובה. התגובה המבנית במצב II משיכה יותר, מתפתחים יותר סדקים בעלי רוחב סדק קטן יותר. מכאן שהסיבים תורמים ליכולת ספיגת האנרגיה של המטריצה לאחר התפתחות הסדק הראשון.
שלישית, מהשוואת שריון טקסטיל עם אגדי סיבים מפחמן (ציור 23ב) לעומת טקסטיל עם אגדי סיבי זכוכית (ציור 23ג). ניתן לראות שהחדירה המשופרת של מטריצת הפוסמנט, ראה פרק 3, הביאה להדבקות המשופרת של אגדי הזכוכית אולם מודול האלסטיות הנמוך יחסית שלהם מביא להתנהגות אלסטו- פלסטית (ציור 23ג). במקרה של אגדי הפחמן (ציור 23ב), מודול האלסטיות הגבוה שלהם מביא למבנה מרוכב ולהתחזקות ללא נקודה ברורה של כניעה. כלומר התקבל מעבר כמעט ישיר בין מצב I למצב III. אופיינים אלו מתאימים להתנהגות מטריצות צמנטיות משוריינות בטקסטיל, ראה ציור 3 ודיון בתחילת הפרק.
רביעית, בציורים 23ב ו- 23ג נצפתה התפתחות של סדיקה מרובה וזאת כשאחוז זיון הטקסטיל בכיוון המתיחה הינו נמוך יחסית ושווה ל- 1.4%. במטריצות מצמנט פורטלנד התנהגות כזו מאופיינת במקרה של אחוזי שריון גבוהים יותר הבאים לידי ביטוי במספר שכבות של טקסטיל. נראה שההתנהגות המשופרת במקרה של מטריצת MPC מתקבלת מההידבקות המשופרת ומשילוב מוצלח של רשת הטקסטיל עם המטריצה.
7.4.	סיכום
חקירת עקומי מאמץ-עיבור של מטריצת MPC משוריינות בטקסטיל ובסיבים קצרים נערכה באמצעות השוואת התגובה לאופי ההתנהגות של מטריצות צמנטיות משוריינות בטקסטיל. התקבל שהתכונות הריאולוגיות המשופרת של המטריצה וחדירתה אל בין סיבי האגד הביאה להדבקות משופרת המאפיינת את התגובה המבנית הכוללת. התקבל ששריון באמצעות אגדי סיבים מזכוכית מאפיין מבנה בעל הדבקות טובה ומודול אלסטיות נמוך, בעוד ששריון אגדי סיבים מפחמן מאפיין מבנה בעל הדבקות טובה ומודול אלסטיות גבוה.
8* אפיון חיישני במתיחה חד צירית
מטרת הפרק לבחון את התגובה המבנית -חשמלית של מדגמי פוסמנט משוריין בטקסטיל מבוסס אגדי סיבים מפחמן בניסויי מתיחה חד צירית ולבדוק את תקפות הקורלציה שפותחה בגישת רוחב הסדק עבור מדגמי כפיפה במקרה של עומסי מתיחה. לצורך הבחינה בוצעו ניסויי מתיחה חד צירית על שלושה מדגמים המכונים CRP+t3 ,CRP+t2 ,CRP+t1. שניים מתוך ששת אגדי הפחמן הממוקמים לאורך הקורה חוברו אל מערכת המדידה החשמלית המבוססת על גשר ויטסטון ( עקרון החישה החשמלי מפורט בפרק 6.1).
8.1.	חקירת תגובה מבנית- חשמלית במתיחה
בציור 24 מוצגת התגובה המבנית של המדגמים (קו רציף) והתגובה החשמלית של אגדי הפחמן (קו מרוסק). בציור 25 מוצגת הקורלציה המבנית- חשמלית של מדגמי המתיחה ושל מדגמי הכפיפה יחד המציגה את התגובה החשמלית ביחס לרוחב הסדקים הכולל שהתפתח באלמנט. טבלה 9 מרכזת את ערכי ה-CF עבור מדגמי הכפיפה ומדגמי המתיחה.
מתוך נתונים אלה ניתן להגיע למספר מסקנות ביחס ליכולות החישה של מדגמי הפוסמנט המשוריין בטקסטיל והקורלציה המבנית-חשמלית:
ראשית, בדומה למדגמי הכפיפה ניתן להסביר את התגובה החשמלית של אגדי הפחמן על פי המיקרו-מכניקה המבנית של האלמנט. בתחילת ההעמסה, כאשר מטריצת ה-MPC עדיין במצב בריא (State I), מרבית מאמצי המתיחה נישאים על ידי המטריצה ולכן מורגשת תגובה החשמלית חלשה יחסית באגדי הפחמן. במצב התכנוני (State II), מתרחשת מיקרו-סדיקה מרובה לאורך האלמנט, אשר מורגשת היטב בתגובה החשמלית של אגדי הפחמן. ניתן לראות זאת בעלייה פתאומית בערכי ההתנגדות החשמלית של האגדים ובשינוי קצב התגובה, אשר מיוחסת למתיחה המוגברת של הסיבים באגד ולקריעה של סיבים במעטפת האגדים. תהליך זה מתמשך ועליות נוספות מורגשות עם התפתחות הנזק במבנה עד הגעה למצב נזק מתקדם (State III) שבו המדגמים נכשלו בשליפה של סיבי הליבה עם התרחבות הסדק הדומיננטי באלמנט.
שנית, ניתן לראות שישנה התאמה בין התגובות החשמליות של האגדים בשלושת המדגמים. ההבדלים הקלים בין שני האגדים בכל קורה מיוחסים לכיווני פתיחת הסדקים ולרוחב הסדקים בהתאם למיקום אגד הסיבים החיישני באלמנט. ניתוח כיווני פתיחת הסדקים מתוך אנליזת ה-DIC מלמד על התאמה טובה בין כיוון פתיחת הסדק והעלייה בהתנגדות החשמלית באגד הסיבים הקרוב לכיוון זה. פרמטר נוסף המשפיע על התגובה החשמלית הינו חלחול המטריצה אל האגדים שאינו אחיד לכל אורך האגד ובאגדים השונים, תופעה זו יכולה להוסיף להבדלים הקלים במדידות החשמליות. עם זאת, מתקבלת מערכת מדידה בעלת תכונות של חזרתיות, יציבות ורגישות. תכונות אלה חיוניות לפיתוח מערכת מבנית נבונה אשר תאפשר לנטר את המצב המבני לאורך חיי האלמנט.
שלישית, מציור 25 וטבלה 9 עולה שישנה התאמה טובה בקורלציה המבנית חשמלית של מדגמי הכפיפה ומדגמי המתיחה. הקורלציה המוצגת מבוססת על הקשר בין התגובה החשמלית לרוחב הסדקים הכולל שהתפתח באלמנט, והינה קורלציה לינארית. בהתאם לכך ניתן לחשב את ערך ה-CF עבור כל מדגם (הסבר מפורט על הקורלציה נמצא בפרק 6.2), כך שמתקבל ערך CF ממוצע של
0.02 ± 0.17 = CF. תוצאות אלה ממחישות את האפשרות לקביעת ערך CF עבור אגדי הפחמן המוטמעים במטריצת ה -MPC. ההתאמה הטובה במדגמים בגדלים שונים ובתצורות העמסה כגון מתיחה וכפיפה ובטווחי עומסים משתנים (עומסי ניטור, עומסי הרס) מדגישה את הפוטנציאל הגלום בפיתוח מבנים נבונים מבוססי מטריצה מצמנט מגנזיום פוספט משוריין בטקסטיל ובסיבים קצרים.
סיכום
בפרק זה נבחנו התגובות המבניות -חשמליות של קורות פוסמנט משוריינות באגדי פחמן ובסיבים קצרים. במסגרת זו בוצעו ניסויי מתיחה חד ציריים לאפיון התגובה החשמלית ולבדיקת תקפות הקורלציה המבנית-חשמלית שהוצעה במדגמי כפיפה. נמצא כי התגובה החשמלית של אגדי הפחמן יציבה וחזרתית במדגמים השונים. ההבדלים הקלים בין האגדים יוחסו לחדירת המטריצה אל אגדי הפחמן ולכיווני פתיחת הסדקים. בנוסף, נמצא כי הקורלציה המבנית חשמלית בגישת רוחב הסדקים שפותחה עבור מדגמי הכפיפה מתאימה גם במדגמים במתיחה חד צירית כך שניתן לקבוע ערך CF המאפיין את אגדי הפחמן ויכול לשמש לצורך פיתוח מבני פוסמנט נבונים משוריינים בטקסטיל ובסיבים קצרים בעלי יכולות ניטור עצמיות
9. סיכום ומסקנות
המחקר עסק בפיתוח רכיב נבון המשלב מטריצת MPC משוריינת ברשת טקסטיל ובסיבים קצרים. הטכנולוגיה שפותחה שילבה רכיבים מבניים בעלי חוזק ויכולות תפקודיות משופרות עם אפשרות למערכות ניטור מובנות. העיקרון ההיברידי מבוסס על רשת טקסטיל דו כיוונית המורכבת מסיבים ארוכים של זכוכית ופחמן. הרשת מהווה בה בעת את מערכת השריון (ללא צורך בזיון נוסף) ואת מערכת הניטור. השריון מתקבל הודות לחוזק המתיחה הגדול של רשת הטקסטיל ויכולת הניטור מתקבלת כתוצאה מהקשר בין התגובה החשמלית לתגובה המבנית והתפקודית של סיבי הפחמן. יישום מטריצת MPC במקום מטריצה צמנט פורטלנד, ובמיוחד התכונות הראולוגיות המשופרות של מטריצת ה MPC, אפשר שיפור הן ביכולות המבניות והן ביכולות החיישניות של האלמנט המרוכב.
המחקר שילב בין שתי טכנולוגיות שקודמו במחקרים שנערכו בטכניון, האחד עוסק בפיתוח מטריצת ה MPC והשני עוסק בפיתוח מבנים נבונים מבטון משוריין בטקסטיל. הסינרגיה בין שתי הטכנולוגיות, הקשורה באינטראקציה הייחודית בין המטריצה והמשריין, שעולה על זו של צמנט פורטלנד, אפשרה את פיתוח אלמנט נבון בעל תכונות משופרות. התקבלה מערכת שהיא יעילה יותר בתהליך הייצור, בעלת תפקוד מכני וקיים משופרים, ובנוסף בעלת רגישות גבוהה יותר לניטור, הודות לתכונות החשמליות של מטריצת ה MPC שהן שונות מהותית מזו של צמנט פורטלנד. מאפיינים אלו עולים במידה משמעותית על חומר מרוכב עם מטריצת צמנט פורטלנד. שילוב הידע והיכולות המחקריות משני המחקרים הביא לתוצאות שדווחו במחקר הזה.
בשלב ראשון פותח תהליך ייצור קורות ממטריצת MPC משוריינות בסיבים קצרים ובטקסטיל חיישני. נמצא שתהליך הייצור אינו שונה מהותית מתהליך יצור של אלמנטים מצמנט פורטלנד משוריינים בטקסטיל. אולם, הושם דגש על החומר ממנו עשויות התבניות כדי שיעמדו בדרישות המטריצה הצמנטית ויאפשרו פירוק לאחר ההתקשרות. בשונה ממטריצת צמנט פורטלנד, זמן ההתקשרות המהיר של מטריצת MPC מאפשר פירוק מהיר של התבניות שהינו יתרון בתהליכים מתועשים. גם החיבורים החשמליים הנדרשים לצורך חיבור אגדי סיבי הפחמן הינם חיבורים ישרים שאינם מצריכים אמצעי חיבור מסיבים או חיישנים נוספים בפני הבטון. מכאן, שייצור אלמנטים מבניים מצמנט MPC משוריין בטקסטיל חיישני לא מצריך שינוי בתהליך הייצור.
כחלק ממטרות המחקר, נערכה חקירה מיקרוסקופית כדי לבחון את התאמת שריון הטקסטיל למטריצת ה MPC ובעיקר את יכולות החדירה של המטריצה אל אגדי הסיבים. נמצא שהשילוב של טקסטיל ומטריצת MPC מביא ליכולת חדירות טובה של המטריצה אל תוך אגד הסיבים ומכאן להדבקות משופרת ובהמשך, כפי שהוצג, לשיפור התגובה המבנית של האלמנט.
חקירת ההתנהגות המבנית של המבנה המרוכב החדש והשוואתו לאלמנט מבני מצמנט פורטלנד משוריין בטקסטיל נערכה באמצעות ניסויי כפיפה. התקבל שמדגמי MPC בעלי חוזק כפיפה משופר בהשוואה למדגמים מצמנט פורטלנד. ניתוח תוצאות ניסויי הכפיפה הביא למסקנה שהתגובה המבנית הגלובאלית של מטריצת פוסמנט משוריינת בסיבים קצרים ובטקסטיל הינה משופרת משמעותית בהשוואה למדגמים בעלי מידות זהות מצמנט פורטלנד. שיפור זה מאופיין בקבלת עומס סדיקה ועומס מקסימאלי גבוהים יותר ובקבלת משיכות גבוהה יותר. בחינת השפעת תוספת סיבים קצרים למטריצת ה MPC הביאה למסקנה שתגובה מבנית משופרת מתקבלת במקרה של הוספת סיבי Technora לתערובת הצמנטית. השיפור בא לידי ביטוי בהגדלת חוזק ומשיכות האלמנט המבני.
איפון ההתנהגות המבנית באמצעות הקשר מאמץ-עיבור נחקר באמצעות מערכת ניסויי מתיחה חד צירית. התקבל שהתכונות הריאולוגיות המשופרת של המטריצה וחדירתה אל בין סיבי האגד הביאה להדבקות משופרת המאפיינת את התגובה המבנית הכוללת. התקבל ששריון באמצעות אגדי סיבי זכוכית מאפיין מבנה בעל הדבקות טובה ומודול אלסטיות נמוך, בעוד ששריון אגדי סיבים מפחמן מאפיין מבנה בעל הדבקות טובה ומודול אלסטיות גבוה.
מטרת המחקר העיקרית הייתה לחקור את יכולות הניטור אל מול התגובה המבנית ובכך לפתח מבנה יעיל מבנית וחיישנית. במסגרת זו בוצעה חקירה השוואתית לבחינת התגובה המבנית והחיישנית של המבנה המוצע ביחס למבני TRC במדגמים המועמסים בכפיפה. נמצא שבנוסף ליתרונות המבניים למדגמי הפוסמנט יש יתרונות גם מהפן החיישני, שבאים לידי ביטוי בסיגנל החשמלי של אגדי הפחמן. יתרונות אלה יוחסו לתכונות הייחודיות של מטריצת הפוסמנט המשפיעות על מנגנון ההדבקה והחלחול אל החללים שבין הסיבים באגדים ושל התכונות החשמליות של המטריצה. במסגרת זו, נבחנה היכולת של מדגמי הפוסמנט להבחין בסדיקה ובחומרת הסדיקה. נמצא כי ככל שחומרת הנזק גדלה כך גם עוצמת הסיגנל החשמלי גדלה, פרמטר אשר מאפשר את לנטר את חומרת הנזק במבנה. בנוסף, נמצא כי ישנה יכולת לנטר את הסיגנל החשמלי גם במצב הבריא (מצב I).
כחלק ממטרת המחקר פותחו מדדי נזק בגישה המבוססת על רוחב הסדקים במבנה כפרמטר לנזק מבני. במסגרת זו נבחנו שני מדדי נזק: המדד הראשון מבוסס על רוחב הסדקים הכולל והמדד השני מבוסס על רוחב הסדק המקסימלי. נמצא כי למדד רוחב הסדקים הכולל ניתן להגדיר סף ניטור עבור המצב הבריא ופונקציית קורלציה לינארית עבור סדיקה בקורה, ובאמצעות המדד השני, לסווג את המבנה למצבים המבניים על ידי ההגדרה של רוחבי סדק גבוליים למיקרו ומאקרו-סדיקה. מדיי הנזק הוכחו באמצעות ניסויי מתיחה חד צירית. נמצא כי הקורלציה המבנית חשמלית בגישת רוחב הסדקים שפותחה עבור מדגמי הכפיפה מתאימה גם במדגמים במתיחה חד צירית כך שניתן לקבוע ערך פקטור סדק CF המאפיין את אגדי הפחמן ויכול לשמש לצורך פיתוח מבני פוסמנט נבונים משוריינים בטקסטיל ובסיבים קצרים בעלי יכולות ניטור עצמיות. ערכי CF שהתקבל הינם כ 0.17. כלומר מתקבל קשר כמעט לינארי בין השינוי היחסי בהתנגדות החשמלית הנמדדת לבין סכום רוחב הסדקים במבנה. התוצאות לעיל הראו את הפוטנציאל הגלום בפיתוח מבנים נבונים דקי-דופן ויעילים המבוססים על מטריצת פוסמנט משוריינת בטקסטיל ובסיבים קצרים.
פיתוח מערכת החישה במבנה המרוכב חדש והערכת השפעתה הפיזורססטיבית באמצעות מדד נזק מבוסס סדיקה הוכיח את יכולת הטכנולוגיה. יישום בסדרי גודל גדולים ופיתוח רכיבים הנדסיים תוך יישום הטכנולוגיה מחייבים מערך מקדים של ניסויים ובדיקות כדי לקבוע את המתאם. במיוחד לאור השפעת תצורת הטקסטיל ואופי המטריצה המשפיעים הן על התגובה המבנית והן על התגובה החשמלית. תהליכים אלו משנים את המאפיינים המיקרו-מכניים ותלויים במצב המבנה. המכניזם המיקרו-מבנית תלוי בתצורת הטקסטיל ובעיקר ביחס בין סיבי השרוול לסיבי הליבה. תוצאות המחקר פותחות פתח למחקרי המשך שיעסקו ביישום הטכנולוגיה ובעיקר בפיתוח מערכות המבוססות על אינטגרציה מלאה של המערכת המבנית עם מערכת הניטור. מערכות אלו הינן מרכיב מרכזי בהפחתה ניכרת בצריכת חומרים טבעיים, בהקטנה משמעותית של ההשפעות הסביבתיות ובפיתוח מבנים יעילים, בטוחים ובני קיימא. מההיבט הגלובאלי, זהו המפתח לפיתוח סביבה בנויה נבונה המאפשרת חישה, בקרה והערכה מבנית של מבנים ומצבים שונים. תוצרי המחקר מהווים צעד משמעותי נוסף לקראת השגת יעדים אלו.